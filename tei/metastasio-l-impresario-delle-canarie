<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>L'impresario delle Canarie, Intermezzi per la Didone</title>
      <author>Pietro Metastasio</author>
    </titleStmt>
    <extent>23 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001070</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le opere di P. Metastasio</title>
        <title type="part">v.</title>
        <author>Metastasio, Pietro</author>
        <editor id="ed">Brunelli, Bruno</editor>
        <publisher>Mondadori</publisher>
        <pubPlace>Milano</pubPlace>
        <date>1943</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>700</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Letteratura teatrale</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Ferrara</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Ferrara</name>
      </respStmt>
      <item>Correzione linguistica</item>
    </change>
    <change>
      <date>2004-04-10T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-04-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 type="parte">
<head>Intermezzo primo</head>
<argument><p>Dopo l'atto primo.</p></argument>
<stage><hi rend="normal">Dorina</hi>, poi <hi rend="normal">Nibbio</hi></stage>
<sp><speaker>DOR.</speaker><l>Via sbrigatevi in fretta,</l>
<l>Portate la spinetta, e da sedere.</l>
<stage>(escono due donne, che portano la spinetta con sopra diverse carte di musica, e due sedie)</stage>
<l>Ché pazienza ci vuole</l>
<l>Con queste cameriere!</l>
<l>Sanno pur che a momenti</l>
<l>Aspetto un impresario,</l>
<l>E lasciano ogni cosa in confusione.</l>
<l>State attente al balcone</l>
<l>Per farmi l'ambasciata,</l>
<l>Ché intanto io rivedrò qualche cantata.</l>
<stage>(partono le donne)</stage>
<l>Questa è troppo difficile:</l>
<l>Questa è d'autore antico,</l>
<l>Senza tremuli, trilli e appoggiature,</l>
<l>Troppo contraria alla moderna scuola,</l>
<l>Che adorna di passaggi ogni parola.</l>
<l>Questa è al caso... Chi vien? Fatelo entrare.</l>
<stage>(vedendo venire una delle due donne, che poi se n'entra)</stage>
<l>Sarà ben ch'io lo vada ad incontrare.</l>
</sp>
<sp><speaker>NIB.</speaker><l>Mia signora Dorina, al suo gran merito</l>
<l>Profondissimamente io mi rassegno.</l>
</sp>
<sp><speaker>DOR.</speaker><l>Son sua serva umilissima,</l>
<l>E a maggior complimento io non m'impegno.</l>
</sp>
<sp><speaker>NIB.</speaker><l>Forse di tanto ardire</l>
<l>Si meraviglierà?</l>
</sp>
<sp><speaker>DOR.</speaker><l>Mi fa favore.</l>
</sp>
<sp><speaker>NIB.</speaker><l>Anz'io mi do l'onore</l>
<l>Di farle di me stesso, o bene o male</l>
<l>Una dedicatoria universale.</l>
</sp>
<sp><speaker>DOR.</speaker><l>Star incomodo più non è dovere:</l>
<l>Sieda Vossignoria.</l>
</sp>
<sp><speaker>NIB.</speaker><l>Con la sua compagnia</l>
<l>Incomodo si resta in ogni loco:</l>
<l>Si sta vicino a lei sempre sul foco.</l>
</sp>
<stage>(siedono)</stage>
<sp><speaker>DOR.</speaker><l>(Che strano complimento!) Almeno io bramo</l>
<l>Il suo nome saper.</l>
</sp>
<sp><speaker>NIB.</speaker><l>Nibbio mi chiamo</l>
<l>Canario di nazione,</l>
<l>E suo buon servitor di professione.</l>
</sp>
<sp><speaker>DOR.</speaker><l>Ella è molto obbligante.</l>
</sp>
<sp><speaker>NIB.</speaker><l>Io faccio il mio dovere.</l>
<l>Deve dunque sapere</l>
<l>Che un teatro famoso</l>
<l>Nell'isole Canarie è stato eretto.</l>
<l>Io vengo a solo oggetto</l>
<l>Di far la compagnia;</l>
<l>Ed in particolar Vossignoria</l>
<l>Ci dovrà favorir, quando non sdegni</l>
<l>La nostra offerta.</l>
</sp>
<sp><speaker>DOR.</speaker><l>Ho quattro o cinque impegni;</l>
<l>Ma Vedrò di servirla, ove m'accordi</l>
<l>Un onorario comodo e decente.</l>
</sp>
<sp><speaker>NIB.</speaker><l>Io sono differente</l>
<l>Da tutti gl'impresari,</l>
<l>E precipito a sacchi i miei denari.</l>
</sp>
<sp><speaker>DOR.</speaker><l>Dunque il nostro contratto</l>
<l>conchiuder si potrà.</l>
<l>Una difficoltà però mi resta.</l>
</sp>
<sp><speaker>NIB.</speaker><l>Qual è, signora?</l>
</sp>
<sp><speaker>DOR.</speaker><l>È questa:</l>
<l>Io la lingua non so di quel paese,</l>
<l>E non m'intenderanno.</l>
</sp>
<sp><speaker>NIB.</speaker><l>Eh! non si prenda affanno.</l>
<l>il libretto non deve esser capito:</l>
<l>il gusto è ripulito,</l>
<l>E non si bada a questo:</l>
<l>Si canti bene, e non importi il resto.</l>
</sp>
<sp><speaker>DOR.</speaker><l>Nell'arie io son con lei,</l>
<l>Ma ne' recitativi è un'altra cosa.</l>
</sp>
<sp><speaker>NIB.</speaker><l>Anzi in questi potrà</l>
<l>Cantar con quella lingua che le pare,</l>
<l>Ché allor, com'Ella sa,</l>
<l>Per solito l'udienza ha da ciarlare.</l>
</sp>
<sp><speaker>DOR.</speaker><l>Com'è così, va bene.</l>
</sp>
<sp><speaker>NIB.</speaker><l>Or le sue pretensioni</l>
<l>Liberamente palesar mi può.</l>
</sp>
<sp><speaker>DOR.</speaker><l>Voglio pensarci e poi risolverò.</l>
</sp>
<sp><speaker>NIB.</speaker><l>Risolva, e le prometto</l>
<l>Che avrà per onorario</l>
<l>Il cor d'un impresario,</l>
<l>Che, pieno di rispetto,</l>
<l>Modesto e melanconico,</l>
<l>Sempre d'amor platonico</l>
<l>Per lei sospirerà.</l>
<l>Ci pensi e sappia intanto</l>
<l>Che nascono in quell'isole</l>
<l>Passeri che nel canto</l>
<l>Sembrano tanti Orfei;</l>
<l>E la beltà di lei,</l>
<l>Se vien colà, mi creda,</l>
<l>Gran preda ne farà.</l>
</sp>
<sp><speaker>DOR.</speaker><l>Ell'ha troppa bontà.</l>
</sp>
<sp><speaker>NIB.</speaker><l>Ma vuol ch'io parta</l>
<l>Senza farmi sentire una cantata?</l>
</sp>
<sp><speaker>DOR.</speaker><l>Son tanto raffreddata</l>
</sp>
<sp><speaker>NIB.</speaker><l>Eh! non importa:</l>
<l>Per dir un'aria sola</l>
<l>Non bisogna gran fiato</l>
</sp>
<sp><speaker>DOR.</speaker><l>Il cembalo è scordato.</l>
</sp>
<sp><speaker>NIB.</speaker><l>Questo non le farà gran pregiudizio</l>
</sp>
<sp><speaker>DOR.</speaker><l>Non sono in esercizio.</l>
</sp>
<sp><speaker>NIB.</speaker><l>Qui canta per suo spasso.</l>
</sp>
<sp><speaker>DOR.</speaker><l>Non v'è chi suoni il basso.</l>
</sp>
<sp><speaker>NIB.</speaker><l>Da sé non vuol sonare</l>
<l>Per non farmi goder la sua virtù.</l>
</sp>
<sp><speaker>DOR.</speaker><l>Ella mi vuol burlare.</l>
</sp>
<sp><speaker>NIB.</speaker><l>Eh! favorisca. (Io non ne posso più).</l>
</sp>
<sp><speaker>DOR.</speaker><l>Sonerò per servirla;</l>
<stage>(va alla spinetta)</stage>
<l>Ma resti in confidenza.</l>
</sp>
<sp><speaker>NIB.</speaker><l>Non dubiti, signora. (Oh che pazienza!)</l>
</sp>
<sp><speaker>DOR.</speaker><l>«Amor prepara»...</l>
</sp>
<sp><speaker>NIB.</speaker><l>Oh cara!</l>
</sp>
<sp><speaker>DOR.</speaker><l>«Le mie catene»...</l>
</sp>
<sp><speaker>NIB.</speaker><l>Oh bene !</l>
</sp>
<sp><speaker>DOR.</speaker><l>«Ch'io voglio perdere</l>
<l>La libertà»...</l>
</sp>
<sp><speaker>NIB.</speaker><l>Bel trillo in verità!</l>
<l>Che dolce appoggiatura!</l>
<l>È un miracolo, è un mostro di natura.</l>
</sp>
<sp><speaker>DOR.</speaker><l>«Tu m'imprigiona.»...</l>
</sp>
<sp><speaker>NIB.</speaker><l>Oh buona!</l>
</sp>
<sp><speaker>DOR.</speaker><l>«Di lacci priva»...</l>
</sp>
<sp><speaker>NIB.</speaker><l>Evviva!</l>
</sp>
<sp><speaker>DOR.</speaker><l>«No, che più vivere</l>
<l>L'alma non sa.»</l>
</sp>
<sp><speaker>NIB.</speaker><l>Da capo, in verità.</l>
</sp>
<sp><speaker>DOR.</speaker><l>Signor Nibbio, perdoni</l>
<l>La debolezza mia.</l>
</sp>
<sp><speaker>NIB.</speaker><l>Burla Vossignoria:</l>
<l>Ha una voce pastosa</l>
<l>Che sembra appunto un campanel d'argento;</l>
<l>Ed è miracolosa</l>
<l>Nel divorar biscrome a cento a cento.</l>
</sp>
<sp><speaker>DOR.</speaker><l>Dal suo parlar comprendo</l>
<l>Che di musica è intesa.</l>
</sp>
<sp><speaker>NIB.</speaker><l>Io me ne intendo,</l>
<l>Però quanto è bastante</l>
<l>Per picciol ornamento a un dilettante.</l>
</sp>
<sp><speaker>DOR.</speaker><l>Dunque non è dovere</l>
<l>Ch'io' non abbia a godere il gran vantaggio</l>
<l>Di sentirla cantare.</l>
</sp>
<sp><speaker>NIB.</speaker><l>Io l'ubbidisco e non mi fo pregare.</l>
</sp>
<stage>(cava da saccoccia una cantata)</stage>
<sp><speaker>DOR.</speaker><l>Sarà la sua cantata</l>
<l>Di qualche illustre autore?</l>
</sp>
<sp><speaker>NIB.</speaker><l>Son d'un suo servitore</l>
<l>E musica e parole.</l>
</sp>
<sp><speaker>DOR.</speaker><l>È ancor poeta?</l>
</sp>
<sp><speaker>NIB.</speaker><l>Anzi questo è il mio forte.</l>
<l>Ho una vena terribile.</l>
<l>Tanto che al mio paese</l>
<l>Feci quindici drammi in men d'un mese.</l>
</sp>
<sp><speaker>DOR.</speaker><l>Bella felicità! Via! favorisca.</l>
</sp>
<sp><speaker>NIB.</speaker><l>Non è mia professione, e compatisca.</l>
<stage>(va alla spinetta a cantare)</stage>
<l>«Lilla, tiranna amata,</l>
<l>Salamandra infocata,</l>
<l>All' Etna de' tuoi lumi arder vorrei»...</l>
<l>Noti, questa è per lei.</l>
</sp>
<sp><speaker>DOR.</speaker><l>Grazie le rendo.</l>
<l>(Che testa originale! Io non l'intendo).</l>
</sp>
<sp><speaker>NIB.</speaker><l>«Fingi meco rigore</l>
<l>Sol per prenderti spasso ;</l>
<l>So ch'hai tenero il core,</l>
<l>Bell'ostreca d'amore, e sembri un sasso.»</l>
<l>Che ne dice?</l>
</sp>
<sp><speaker>DOR.</speaker><l>È un portento.</l>
<l>La sua musa canaria</l>
<l>Mi sorprende, o signor.</l>
</sp>
<sp><speaker>NIB.</speaker><l>Senta quest'aria.</l>
</sp>
<sp><speaker>DOR.</speaker><l>Non la voglio stancare.</l>
</sp>
<sp><speaker>NIB.</speaker><l>Se avessi da crepare</l>
<l>Io la deggio servir.</l>
</sp>
<sp><speaker>DOR.</speaker><l>Grazie! (Che tedio!</l>
<l>Adesso ci rimedio).</l>
</sp>
<sp><speaker>NIB.</speaker><l>«Perché, Lilla, perché</l>
<l>Così crudel con me»...</l>
</sp>
<sp><speaker>DOR.</speaker><l>Che vuoi, Lisetta ?</l>
</sp>
<stage>(finge di esser chiamata, e va alla scena a parlare)</stage>
<sp><speaker>NIB.</speaker><l>Disgrazia maledetta!</l>
</sp>
<sp><speaker>DOR.</speaker><l>Signor Nibbio, mi scusi,</l>
<l>Deggio andare a un convito:</l>
<l>Non s'aspetta che me; tutti vi sono.</l>
</sp>
<sp><speaker>NIB.</speaker><l>Giusto veniva il buono.</l>
</sp>
<sp><speaker>DOR.</speaker><l>Pazienza! Un'altra volta</l>
<l>potrà farmi favore.</l>
</sp>
<sp><speaker>NIB.</speaker><l>Ella perde il migliore.</l>
</sp>
<sp><speaker>DOR.</speaker><l>Sarà disgrazia mia.</l>
</sp>
<sp><speaker>NIB.</speaker><l>Senta, per cortesia, questa passata</l>
<l>Piena di semituoni.</l>
</sp>
<sp><speaker>DOR.</speaker><l>Ma se non posso!</l>
</sp>
<sp><speaker>NIB.</speaker><l>Eh! via</l>
</sp>
<sp><speaker>DOR.</speaker><l>No, mi perdoni:</l>
<l>Scusi la confidenza.</l>
</sp>
<sp><speaker>NIB.</speaker><l>Pazienza!</l>
</sp>
<sp><speaker>DOR.</speaker><l>Già so che mi perdona.</l>
</sp>
<sp><speaker>NIB.</speaker><l>Padrona.</l>
</sp>
<sp><speaker>DOR.</speaker><l>Si lasci ccompagnare.</l>
</sp>
<sp><speaker>NIB.</speaker><l>Le pare?</l>
<l>S'Ella non entra in camera,</l>
<l>Di qui non partirò.</l>
</sp>
<sp><speaker>DOR.</speaker><l>Per non tenerla incomoda,</l>
<l>Dunque così farò.</l>
</sp>
<sp><speaker>NIB.</speaker><l>Io vado un poco a spasso,</l>
<l>Ma torno adesso adesso.</l>
</sp>
<sp><speaker>DOR.</speaker><l>Se non la servo abbasso,</l>
<l>è per ragion del sesso.</l>
</sp>
<sp><speaker>NIB.</speaker><l>Son servitor di casa.</l>
</sp>
<sp><speaker>DOR.</speaker><l>Rimanga persuasa</l>
<l>Ch'io non ho tale idea.</l>
</sp>
<sp><speaker>NIB.</speaker><l>Ma questa è sua livrea,</l>
<l>O che la voglia o no.</l>
</sp>
</div1>
<div1 type="parte">
<head>Intermezzo secondo</head>
<argument><p>Dopo il secondo atto.</p></argument>
<stage><hi rend="normal">Dorina</hi> vestita da teatro con sartori e cameriere, e poi <hi rend="normal">Nibbio</hi>.</stage>
<sp><speaker>DOR.</speaker><l>Quest'abito vi dico che sta male:</l>
<l>Da regina non è, non è alla moda:</l>
<l>Un manto alla reale</l>
<l>Deve aver dieci palmi e più di coda.</l>
</sp>
<stage>(in collera coi sartori)</stage>
<sp><speaker>NIB.</speaker><l>Mi confermo qual fui:</l>
<l>Son qui con la cantata.</l>
</sp>
<sp><speaker>DOR.</speaker><l>(Ci mancava costui!) Serva obbligata.</l>
<l>Più corta questa parte;</l>
<l>Tantin più, per favore.</l>
</sp>
<stage>(alli suddetti, non guardando Nibbio)</stage>
<sp><speaker>NIB.</speaker><l>Recita questa sera?</l>
</sp>
<sp><speaker>DOR.</speaker><l>Sì signore.</l>
<l>Presto! presto! Che fate?</l>
<l>Un altro punto qui.</l>
</sp>
<sp><speaker>NIB.</speaker><l>Farà la prima donna?</l>
</sp>
<sp><speaker>DOR.</speaker><l>Signor sì.</l>
<l>Che manica storpiata!</l>
<l>Qui la voglio allargata:</l>
<l>In tutto ci si vede la miseria.</l>
</sp>
<sp><speaker>NIB.</speaker><l>Credo che avrà materia</l>
<l>Da poter farsi onore.</l>
</sp>
<sp><speaker>DOR.</speaker><l>(Che noia!) Sì signore.</l>
<l>Pare che lo facciate per dispetto.</l>
<l>Larga, larga, vi ho detto.</l>
<l>Che razza di sartore!</l>
</sp>
<sp><speaker>NIB.</speaker><l>L'opera quanto dura?</l>
</sp>
<sp><speaker>DOR.</speaker><l>Sì signore.</l>
</sp>
<sp><speaker>NIB.</speaker><l>(Che risposta!)</l>
</sp>
<sp><speaker>DOR.</speaker><l>Partite,</l>
<l>Levatevi di qui.</l>
<l>Lo porterò così per questa sera.</l>
</sp>
<sp><speaker>NIB.</speaker><l>Ma certo, che maniera</l>
<l>È questa di servire una signora?</l>
<l>Via, birbanti, in malora!</l>
<stage>(alli sartori, li quali partono scacciati)</stage>
<l>(Così la finirà).</l>
</sp>
<sp><speaker>DOR.</speaker><l>Mi creda, in verità,</l>
<l>Che non si può durare:</l>
<l>Tutto da sé bisognerebbe fare.</l>
</sp>
<sp><speaker>NIB.</speaker><l>Non gliel niego; ma poi</l>
<l>Scorderà questa pena,</l>
<l>Allor che su la scena</l>
<l>Sentirà da' vicini e da' lontani</l>
<l>Le sbattute de' piedi e delle mani.</l>
</sp>
<sp><speaker>DOR.</speaker><l>Anzi appunto in teatro</l>
<l>Son le pene maggiori.</l>
<l>Tanti diversi umori</l>
<l>A contentar si suda.</l>
<l>Uno cotta la vuole, e l'altro cruda.</l>
<l>Recitar è una miseria</l>
<l>Parte buffa o parte seria.</l>
<l>Là s'inquieta un cicisbeo</l>
<l>Per un guanto o per un neo.</l>
<l>Qua dispiace a un delicato</l>
<l>Il vestito mal tagliato:</l>
<l>Uno dice: “Mi stordisce”;</l>
<l>L'altro: “Quando la finisce?”</l>
<l>E nel meglio in un cantone,</l>
<l>Decidendo, un mio padrone</l>
<l>Si diverte a mormorar.</l>
<l>Se da un uomo più discreto</l>
<l>Un dì quei ripreso viene,</l>
<l>Che non tagli, che stia cheto,</l>
<l>Gli risponde, e dice bene:</l>
<l>“Signor mio, non v'è riparo:</l>
<l>Io qui spendo il mio denaro;</l>
<l>Voglio dir quel che mi par.”</l>
</sp>
<sp><speaker>NIB.</speaker><l>Signora, il suo gran rnerito</l>
<l>Non sta soggetto a critica.</l>
</sp>
<sp><speaker>DOR.</speaker><l>Quello che più mi turba è che nell'opera</l>
<l>Ho una scena agitata,</l>
<l>Che finge Cleopatra incatenata;</l>
<l>E temo che la collera</l>
<l>M'abbia pregiudicata nella voce.</l>
</sp>
<sp><speaker>NIB.</speaker><l>Ed io, per mia disgrazia,</l>
<l>Questa sera ho un impegno,</l>
<l>Che mi toglie il piacere</l>
<l>Di poterla vedere.</l>
</sp>
<sp><speaker>DOR.</speaker><l>Oh! mi dispiace:</l>
<l>L'approvazion di lei</l>
<l>Gradita mi saria.</l>
</sp>
<sp><speaker>NIB.</speaker><l>Potrebbe in grazia mia</l>
<l>Farmi godere una scenetta a solo?</l>
</sp>
<sp><speaker>DOR.</speaker><l>Lo farei volentieri ma, senza i lumi,</l>
<l>Senza scene, istrumenti, e a pian terreno,</l>
<l>Manca l'azione e cornparisce meno.</l>
</sp>
<sp><speaker>NIB.</speaker><l>Questo non dà fastidio: si figuri</l>
<l>Che qui l'orchestra suoni</l>
<l>Co' soliti violini e violoni,</l>
<l>E che sia questa stanza</l>
<l>Il fondo d'una torre, o quel che vuole.</l>
<l>Esca pur Cleopatra,</l>
<l>Porti seco la perla e l'antimonio:</l>
<l>Io son qui, se bisogna, un Marc'Antonio.</l>
</sp>
<sp><speaker>DOR.</speaker><l>Non occorre, ché il fatto non è quello:</l>
<l>È una lite che avea con suo fratello.</l>
</sp>
<sp><speaker>NIB.</speaker><l>Sarà per me bastante</l>
<l>La parte d'ascoltante.</l>
<l>Questo il cerino sia, questo il libretto:</l>
<l>Faccia conto ch'io stia dentro un palchetto.</l>
</sp>
<sp><speaker>DOR.</speaker><l>«Ceppi, barbari ceppi, ombre funeste,</l>
<l>Empie mura insensate,</l>
<l>Come non vi spezzate,</l>
<l>Mentre da queste ciglia</l>
<l>Sgorga di pianto un mar?»...</l>
</sp>
<sp><speaker>NIB.</speaker><l>Povera figlia!</l>
</sp>
<sp><speaker>DOR.</speaker><l>«Non vien da strano lido</l>
<l>Barbaro usurpatore a tormi il regno:</l>
<l>È Tolomeo l'infido,</l>
<l>germano è l'ingrato</l>
<l>Che mi scaccia dal soglio»......</l>
</sp>
<sp><speaker>NIB.</speaker><l>Oh che peccato!</l>
</sp>
<sp><speaker>DOR.</speaker><l>«Delle catene al peso, al mio tormento</l>
<l>Più non resisto, e già languir mi sento»....</l>
</sp>
<sp><speaker>NIB.</speaker><l>Fa da vero, sicuro.</l>
</sp>
<sp><speaker>DOR.</speaker><l>«Ah, Tolomeo spergiuro,</l>
<l>Godi del mio martoro:</l>
<l>Prendi il trono che brami; io manco, io moro.»</l>
</sp>
<sp><speaker>NIB.</speaker><l>Acqua, poter del mondo!</l>
<l>Comparisse qualcuno!</l>
</sp>
<sp><speaker>DOR.</speaker><l>Oh, questa è bella! Io non ho mal nessuno.</l>
</sp>
<sp><speaker>NIB.</speaker><l>La fa sì naturale,</l>
<l>Che ingannato mi son: veniamo all'aria.</l>
</sp>
<sp><speaker>DOR.</speaker><l>Finisce qui.</l>
</sp>
<sp><speaker>NIB.</speaker><l>Senz'altro?</l>
</sp>
<sp><speaker>DOR.</speaker><l>Sì signore.</l>
</sp>
<sp><speaker>NIB.</speaker><l>Ma questo è un grand'errore</l>
<l>Il poeta mi scusi. E dove mai</l>
<l>Si può trovare occasion più bella</l>
<l>Da mettere un arietta</l>
<l>Cori qualche «farfalletta» o «navicella»?</l>
</sp>
<sp><speaker>DOR.</speaker><l>Dopo una scena tragica</l>
<l>Vogliono certe stitiche persone</l>
<l>Che stia male una tal cornparazione.</l>
</sp>
<sp><speaker>NIB.</speaker><l>No, no, comparazione: in questo sito</l>
<l>Una similitudine bastava;</l>
<l>E sa quanto l'udienza rallegrava?</l>
</sp>
<sp><speaker>DOR.</speaker><l>(Che sciocco!)</l>
</sp>
<sp><speaker>NIB.</speaker><l>In un mio dramma io mi ricordo,</l>
<l>Dopo una scena simile</l>
<l>Che un'aria mia fu così ben accolta,</l>
<l>Che la gente gridava: “Un'altra volta !”</l>
</sp>
<sp><speaker>DOR.</speaker><l>Me la faccia sentire.</l>
</sp>
<sp><speaker>NIB.</speaker><l>Sì, sì: per lei forse potrà servire.</l>
<l>«La farfalla, che allo scuro</l>
<l>va ronzando intorno al muro,</l>
<l>Sai che dice a chi l'intende?</l>
<l>“Chi una fiaccola m'accende,</l>
<l>Chi mi scotta per pietà?”</l>
<l>Il vascello e la tartana,</l>
<l>Fra scirocco e tramontana,</l>
<l>Con le tavole schiodate</l>
<l>Va sbalzando, va sparando</l>
<l>Cannonate in quantità.»</l>
</sp>
<sp><speaker>DOR.</speaker><l>(Che poesia curiosa!)</l>
<l>Ella è particolare in ogni cosa.</l>
</sp>
<sp><speaker>NIB.</speaker><l>Più d'uno me l'ha detto, e dice il vero.</l>
</sp>
<sp><speaker>DOR.</speaker><l>Ma del nostro contratto</l>
<l>Niente fin or si è fatto.</l>
</sp>
<sp><speaker>NIB.</speaker><l>Anzi è concluso.</l>
</sp>
<sp><speaker>DOR.</speaker><l>Come! Se il mio pensiero</l>
<l>Non palesai peranco?</l>
</sp>
<sp><speaker>NIB.</speaker><l>Eccole un foglio in bianco</l>
<l>Colla mia firma: in esso</l>
<l>Stenda pure un processo</l>
<l>Di patti e condizioni:</l>
<l>Purché venga con me, tutti son buoni.</l>
</sp>
<sp><speaker>DOR.</speaker><l>Troppo si fida; esperienza alcuna</l>
<l>Di me non ha Vossignoria fin ora.</l>
</sp>
<sp><speaker>NIB.</speaker><l>Non importa, signora.</l>
</sp>
<sp><speaker>DOR.</speaker><l>Ci porrò ch'io non recito</l>
<l>Se non da prima donna, e che non voglio</l>
<l>Che la parte sia corta.</l>
</sp>
<sp><speaker>NIB.</speaker><l>Signora, non importa.</l>
</sp>
<sp><speaker>DOR.</speaker><l>Che l'autor de' libretti</l>
<l>Sia sempre amico mio, vi voglio ancora.</l>
</sp>
<sp><speaker>NIB.</speaker><l>Non importa, signora.</l>
</sp>
<sp><speaker>DOR.</speaker><l>E che, oltre l'onorario, Ella mi debba</l>
<l>Dar sorbetti e caffè,</l>
<l>Zucchero ed erba the,</l>
<l>Ottima cioccolata con vainiglia,</l>
<l>Tabacco di Siviglia,</l>
<l>Di Brasile e d'Avana,</l>
<l>E due regali almen la settimana.</l>
</sp>
<sp><speaker>NIB.</speaker><l>Non m'importa: mi basta che un poco</l>
<l>Si ricordi d'un suo servitore.</l>
</sp>
<sp><speaker>DOR.</speaker><l>Speri, speri, ché forse il mio core</l>
<l>Il suo merto distinguer saprà</l>
</sp>
<sp><speaker>NIB.</speaker><l>Ah! signora, la sola speranza</l>
<l>Non mi serva, non giova per me.</l>
</sp>
<sp><speaker>DOR.</speaker><l>Eh! signore; ma troppo s'avanza:</l>
<l>Si contenti per ora così.</l>
</sp>
<sp><speaker>NIB.</speaker><l>Ih! ma questa mi par scortesia:</l>
<l>Tanta flemma soffrir non si può.</l>
</sp>
<sp><speaker>DOR.</speaker><l>Oh! che fretta! Bastar gli potria</l>
<l>Di parlarne vicino al Perù.</l>
</sp>
<sp><speaker>NIB.</speaker><l>Uh! Ma tanto tenermi nel foco,</l>
<l>Con sua pace, mi par crudeltà.</l>
</sp>
<sp><speaker>DOR.</speaker><l>Con sua pace, non è crudeltà.</l>
<l>Ma si spieghi: qual è il suo pensiero?</l>
</sp>
<sp><speaker>NIB.</speaker><l>Un affetto modesto e sincero.</l>
</sp>
<sp><speaker>DOR.</speaker><l>Me ne parli, ma quando sto in ozio.</l>
</sp>
<sp><speaker>NIB.</speaker><l>Ho paura che il nostro negozio</l>
<l>Mai concluso fra noi non sarà.</l>
</sp>
<sp><speaker>DOR.</speaker><l>Non disperi: vedrerno. Chi sa?</l>
</sp>
</div1>
</body>
</text>
</TEI.2>
