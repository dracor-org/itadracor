<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="ita">
  <teiHeader>
    <fileDesc>
      <titleStmt>
        <title>Orfeo</title>
        <author key="wikidata:Q250414">Angelo Poliziano</author>
      </titleStmt>
      <extent>20 Kb in UTF-8</extent>
      <publicationStmt>
        <publisher>Biblioteca Italiana</publisher>
        <pubPlace>Roma</pubPlace>
        <date>2003</date>
        <idno>bibit001347</idno>
        <availability>
          <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
        </availability>
        <idno type="wikidata" xml:base="https://www.wikidata.org/entity/">Q1390922</idno>
        <idno type="dracor" xml:base="https://dracor.org/id/">ita000125</idno>
      </publicationStmt>
      <seriesStmt>
        <title>Collezione BibIt</title>
      </seriesStmt>
      <sourceDesc>
        <bibl type="digitalSource">
          <name>Biblioteca Italiana</name>
          <idno type="URL">http://www.bibliotecaitaliana.it/testo/bibit001347</idno>
          <bibl type="originalSource">
            <title>L'Orfeo del Poliziano</title>
            <author>Poliziano, Angelo</author>
            <editor xml:id="ed">Tissoni Benvenuti, Antonia</editor>
            <publisher>Antenore</publisher>
            <pubPlace>Padova</pubPlace>
            <date>1986</date>
          </bibl>
        </bibl>
      </sourceDesc>
    </fileDesc>
    <encodingDesc>
      <samplingDecl>
        <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
      </samplingDecl>
      <editorialDecl>
        <correction method="silent" status="medium">
          <p>Livello medio: controllo a video con collazione con edizione di
                      riferimento</p>
        </correction>
        <quotation marks="all">
          <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
        </quotation>
        <hyphenation eol="none">
          <p>I trattini di sillabazione a fine riga sono stati soppressi e le parole
                        ricomposte</p>
        </hyphenation>
      </editorialDecl>
      <classDecl>
        <taxonomy xml:id="CDD">
          <bibl>Classificazione Decimale Dewey</bibl>
        </taxonomy>
        <taxonomy xml:id="CGB">
          <bibl>Classificazione generi BibIt</bibl>
        </taxonomy>
      </classDecl>
    </encodingDesc>
    <profileDesc>
      <creation>
        <date>400</date>
      </creation>
      <langUsage>
        <language ident="ita">Italiano</language>
      </langUsage>
      <textClass>
        <keywords scheme="#CDD">
          <term>852.2 - LETTERATURA DRAMMATICA ITALIANA. 1375-1492</term>
        </keywords>
        <keywords scheme="#CGB">
          <term>Letteratura teatrale</term>
        </keywords>
      </textClass>
      <particDesc>
        <listPerson>
          <person xml:id="mopso">
            <persName>Mopso</persName>
          </person>
          <person xml:id="aristeo">
            <persName>Aristeo</persName>
          </person>
          <person xml:id="canzona">
            <persName>Canzona</persName>
          </person>
          <person xml:id="tyrsi">
            <persName>Tyrsi</persName>
          </person>
          <person xml:id="orpheo">
            <persName>Orpheo</persName>
          </person>
          <person xml:id="pluto">
            <persName>Pluto</persName>
          </person>
          <person xml:id="proserpina">
            <persName>Proserpina</persName>
          </person>
          <person xml:id="una_furia">
            <persName>Una Furia</persName>
          </person>
          <person xml:id="una_baccante">
            <persName>Una Baccante</persName>
          </person>
          <person xml:id="el_coro_delle_baccante">
            <persName>El Coro Delle Baccante</persName>
          </person>
        </listPerson>
      </particDesc>
    </profileDesc>
    <revisionDesc>
      <change><date>Data sconosciuta anteriore al 2000</date><name>LIZ</name>Digitalizzazione</change>
      <change><date>Data sconosciuta anteriore al 2000</date><name>LIZ</name>Correzione linguistica</change>
      <change><date>2003-04-08T00:00:00.000+02:00</date><name>Marina Larena</name><name>BIBIT</name>Codifica XML - Codifica manuale</change>
      <change><date>2003-04-14T00:00:00.000+02:00</date><name>Elena Pierazzo</name><name>BIBIT</name>Validazione</change>
    </revisionDesc>
  </teiHeader>
  <text>
    <front>
      <div type="dedication" n="A MESSER CARLO CANALE">
        <head>ANGELO POLIZIANO A MESSER CARLO CANALE SUO</head>
        <opener>
          <salute>SALUTE</salute>
        </opener>
        <p>Solevano i Lacedemonii, humanissimo messer Carlo mio, quando alcuno loro figliuolo nasceva o di qualche membro impedito o delle forze debile, quello exponere subitamente, né permettere che in vita fussi riservato, giudicando tale stirpa indegna di Lacedemonia. Così desideravo ancora io che la fabula di Orpheo, la quale a requisizione del nostro reverendissimo Cardinale Mantuano, in tempo di dua giorni, intra continui tumulti, in stilo vulgare perché dagli spectatori meglio fusse intesa havevo composta, fussi di subito, non altrimenti che esso Orpheo, lacerata: cognoscendo questa mia figliuola essere qualità da far più tosto al suo padre vergogna che honore, e più tosto apta dargli maninconia che allegrezza. Ma vedendo che e voi e alcuni altri troppo di me amanti, contro alla mia volontà in vita la ritenete, conviene ancora a me havere più rispetto allo amor paterno e alla voluntà vostra che al mio ragionevole instituto. Havete però una giusta excusazione della voluntà vostra, perché essendo così nata sotto lo auspizio di sì clemente Signore, merita essere exempta da la comun legge. Viva adunque, poi che a voi così piace; ma bene vi protesto che tale pietà è una expressa crudelità, e di questo mio iudizio desidero ne sia questa epistola testimonio. E voi che sapete la necessità della mia obedienza e l'angustia del tempo, vi priego che con la vostra autorità resistiate a qualunche volessi la imperfezione di tale figliuola al padre attribuire. </p>
        <closer>
          <salute>VALE.</salute>
        </closer>
      </div>
    </front>
    <body>
      <div type="poesia">
        <head>FABULA DI ORPHEO</head>
        <stage>Mercurio annunziatore della festa:</stage>
        <lg>
          <l>Silenzio. Udite. E' fu già un pastore</l>
          <l>figliuol d'Apollo, chiamato Aristeo.</l>
          <l>Costui amò con sì sfrenato ardore</l>
          <l>Euridice, che moglie fu di Orpheo,</l>
          <l>che seguendola un giorno per amore</l>
          <l>fu cagion del suo caso acerbo e reo:</l>
          <l>perché, fuggendo lei vicina all'acque,</l>
          <l>una biscia la punse; e morta giacque.</l>
        </lg>
        <lg>
          <l>Orpheo cantando all'Inferno la tolse,</l>
          <l>ma non poté servar la legge data,</l>
          <l>ché 'l poverel tra via dietro si volse</l>
          <l>sì che di nuovo ella gli fu rubata:</l>
          <l>però ma' più amar donna non volse,</l>
          <l>e dalle donne gli fu morte data.</l>
        </lg>
        <stage>Seguita un pastore schiavone:</stage>
        <lg>
          <l>State tenta, bragata! Bono argurio,</l>
          <l>ché di cievol in terra vien Marcurio.</l>
        </lg>
        <sp who="#mopso">
          <speaker>Mopso</speaker>
          <stage>pastor vecchio:</stage>
          <lg>
            <l>Hai tu veduto un mio vitelin bianco,</l>
            <l>ch'ha una macchia nera in sulla fronte</l>
            <l>e duo piè rossi et un ginocchio e 'l fianco?</l>
          </lg>
        </sp>
        <stage>Aristeo pastor giovane:</stage>
        <lg>
          <l>Caro mio Mopso, a piè di questo fonte</l>
          <l>non son venuti questa mane armenti,</l>
          <l>ma senti' ben mugghiar là drieto al monte.</l>
        </lg>
        <lg>
          <l>Va', Tyrsi, e guarda un poco se tu 'l senti.</l>
          <l>Tu, Mopso, intanto ti starai qui meco,</l>
          <l>ch'i' vo' ch'ascolti i mie' lamenti.</l>
        </lg>
        <lg>
          <l>Hier vidi sotto quello ombroso speco</l>
          <l>una nympha più bella che Diana,</l>
          <l>ch'un giovane amatore havea seco.</l>
        </lg>
        <lg>
          <l>Com'io vidi sua vista più che humana,</l>
          <l>subito mi si scosse il cor nel pecto</l>
          <l>e mie mente d'amor divenne insana:</l>
        </lg>
        <lg>
          <l>tal ch'io non sento, Mopso, più dilecto</l>
          <l>ma sempre piango, e 'l cibo non mi piace,</l>
          <l>e senza mai dormir son stato in letto.</l>
        </lg>
        <sp who="#mopso">
          <speaker>Mopso:</speaker>
          <lg>
            <l>Aristeo mio, questa amorosa face</l>
            <l>se di spegnerla tosto non fai pruova,</l>
            <l>presto vedrai turbata ogni tua pace.</l>
          </lg>
          <lg>
            <l>Sappi ch'amor non m'è già cosa nuova;</l>
            <l>so come mal, quand'è vecchio, si regge:</l>
            <l>rimedia tosto, or che 'l rimedio giova.</l>
          </lg>
          <lg>
            <l>Se tu pigli Aristeo, suo dure legge,</l>
            <l>e' t'uscirà del capo e sciami et horti</l>
            <l>e vite e biade e paschi e mandre e gregge.</l>
          </lg>
        </sp>
        <sp who="#aristeo">
          <speaker>Aristeo:</speaker>
          <lg>
            <l>Mopso, tu parli queste cose a' morti:</l>
            <l>sì che non spender meco tal parole,</l>
            <l>acciò che 'l vento via non se le porti.</l>
          </lg>
          <lg>
            <l>Aristeo ama e disamar non vuole,</l>
            <l>né guarir cerca di sì dolce doglie:</l>
            <l>quel loda Amor che di lui ben si duole.</l>
          </lg>
          <lg>
            <l>Ma se punto ti cal delle mie voglie,</l>
            <l>deh, tra' fuor della tasca la zampogna,</l>
            <l>e canteren sotto l'ombrose foglie:</l>
          </lg>
          <lg>
            <l>ch'i' so che la mia nympha el canto agogna.</l>
          </lg>
        </sp>
        <sp who="#canzona">
          <speaker>Canzona.</speaker>
          <lg>
            <l>Udite, selve, mie dolce parole,</l>
            <l>poi che la nympha mia udir non vuole.</l>
          </lg>
          <lg>
            <l>La bella nympha è sorda al mio lamento</l>
            <l>e 'l suon di nostra fistula non cura:</l>
            <l>di ciò si lagna el mio cornuto armento,</l>
            <l>né vuol bagnar il grifo in acqua pura;</l>
            <l>non vuol toccar la tenera verdura,</l>
            <l>tanto del suo pastor gl'incresce e dole.</l>
          </lg>
          <lg>
            <l>Udite, selve, mie dolce parole,</l>
            <l>poi che la nympha mia udir non vuole.</l>
          </lg>
          <lg>
            <l>Ben si cura l'armento del padrone:</l>
            <l>la nympha non si cura dell'amante,</l>
            <l>la bella nympha che di sasso ha 'l core,</l>
            <l>anzi di ferro, anzi l'ha di diamante.</l>
            <l>Ella fugge da me sempre davante</l>
            <l>com'agnella dal lupo fuggir suole.</l>
          </lg>
          <lg>
            <l>Udite, selve, mie dolce parole,</l>
            <l>poi che la nympha mia udir non vuole.</l>
          </lg>
          <lg>
            <l>Digli, zampogna mia, come via fugge</l>
            <l>cogli anni insieme suo bellezza snella</l>
            <l>e digli come 'l tempo ne distrugge,</l>
            <l>né l'età persa mai si rinnovella:</l>
            <l>digli che sappi usar suo forma bella,</l>
            <l>che sempre mai non son rose e viole.</l>
          </lg>
          <lg>
            <l>Udite, selve, mie dolce parole,</l>
            <l>poi che la nympha mia udir non vuole.</l>
          </lg>
          <lg>
            <l>Portate, venti, questi dolci versi</l>
            <l>drento all'orecchie della donna mia:</l>
            <l>dite quante io per lei lacrime versi</l>
            <l>e la pregate che crudel non sia;</l>
            <l>dite che la mie vita fugge via</l>
            <l>e si consuma come brina al sole.</l>
          </lg>
          <lg>
            <l>Udite, selve, mie dolce parole,</l>
            <l>poi che la nympha mia udir non vuole.</l>
          </lg>
        </sp>
        <sp who="#mopso">
          <speaker>Mopso:</speaker>
          <lg>
            <l>El non è tanto el mormorio piacevole</l>
            <l>delle fresche acque che d'un saxo piombano,</l>
            <l>né quanto soffia un ventolino agevole</l>
            <l>fra le cime de' pini e quelle trombano,</l>
            <l>quanto le rime tue son sollazzevole,</l>
            <l>le rime tue che per tutto rimbombano:</l>
            <l>s'ella l'ode, verrà com'una cucciola.</l>
            <l>Ma ecco Tyrsi che del monte sdrucciola.</l>
          </lg>
          <lg>
            <l>Ch'è del vitello? ha'lo tu ritrovato?</l>
          </lg>
        </sp>
        <sp who="#tyrsi">
          <speaker>Tyrsi:</speaker>
          <lg>
            <l>Sì, così gli avessi el collo mozzo!</l>
            <l>ché poco men che non m'ha sbudellato,</l>
            <l>sì corse per volermi dar di cozzo.</l>
            <l>Pur l'ho poi nella mandria raviato,</l>
            <l>ma ben so dirti che gli ha pieno il gozzo:</l>
            <l>i' ti so dir che gli ha stivata l'epa</l>
            <l>in un campo di gran, tanto che crepa.</l>
          </lg>
          <lg>
            <l>Ma io ho vista una gentil donzella</l>
            <l>che va cogliendo fiori intorno al monte.</l>
            <l>I' non credo che Vener sia più bella,</l>
            <l>più dolce in acto o più superba in fronte:</l>
            <l>e parla e canta in sì dolce favella</l>
            <l>che i fiumi isvolgerebbe inverso il fonte;</l>
            <l>di neve e rose ha 'l volto e d'or la testa,</l>
            <l>tutta soletta e sotto bianca vesta.</l>
          </lg>
        </sp>
        <sp who="#aristeo">
          <speaker>Aristeo:</speaker>
          <lg>
            <l>Rimanti, Mopso, ch'i' la vo' seguire,</l>
            <l>perché l'è quella di chi io t'ho parlato.</l>
          </lg>
        </sp>
        <sp who="#mopso">
          <speaker>Mopso:</speaker>
          <lg>
            <l>Guarda, Aristeo, che 'l troppo grande ardire</l>
            <l>non ti conduca in qualche tristo lato.</l>
          </lg>
        </sp>
        <sp who="#aristeo">
          <speaker>Aristeo:</speaker>
          <lg>
            <l>O mi convien questo giorno morire,</l>
            <l>o tentar quanta forza habbia 'l mie fato.</l>
            <l>Rimanti, Mopso, intorno a questo fonte,</l>
            <l>ch'i' vogl'ire a trovalla sopra 'l monte.</l>
          </lg>
        </sp>
        <sp who="#mopso">
          <speaker>Mopso:</speaker>
          <lg>
            <l>O Tyrsi, che ti par del tuo car sire?</l>
            <l>Vedi tu quanto d'ogni senso è fore!</l>
            <l>Tu gli potresti pur talvolta dire</l>
            <l>quanta vergogna gli fa questo amore.</l>
          </lg>
        </sp>
        <sp who="#tyrsi">
          <speaker>Tyrsi:</speaker>
          <lg>
            <l>O Mopso, al servo sta bene ubidire,</l>
            <l>e matto è chi comanda al suo signore.</l>
            <l>Io so che gli è più saggio assai che noi:</l>
            <l>a me basta guardar le vacche e ' buoi.</l>
          </lg>
        </sp>
        <stage>Aristeo ad Euridice:</stage>
        <lg>
          <l>Non mi fuggir, donzella,</l>
          <l>ch'i' ti son tanto amico</l>
          <l>e che più t'amo che la vita e 'l core.</l>
        </lg>
        <lg>
          <l>Ascolta, o nympha bella,</l>
          <l>ascolta quel ch'i' dico;</l>
          <l>non fuggir, nympha, chi ti porta amore.</l>
        </lg>
        <lg>
          <l>Non son qui lupo o orso,</l>
          <l>ma son tuo amatore:</l>
          <l>dunque rafrena il tuo volante corso.</l>
        </lg>
        <lg>
          <l>Poi che el pregar non vale</l>
          <l>e tu via ti dilegui,</l>
          <l>e' convien ch'io ti segui.</l>
          <l>Porgimi, Amor, porgimi hor le tue ale!</l>
        </lg>
        <stage>Seguitando Aristeo Euridice, ella si fugge drento alla selva, dove punta dal serpente grida, e simile Aristeo.</stage>
        <stage>Segue poi un pastore ad Orpheo così:</stage>
        <lg>
          <l>Crudel novella ti rapporto, Orpheo:</l>
          <l>che tuo nympha bellissima è defunta.</l>
          <l>Ella fuggiva l'amante Aristeo,</l>
          <l>ma quando fu sopra la riva giunta,</l>
          <l>da un serpente venenoso e reo</l>
          <l>ch'era fra l'herb'e fior, nel piè fu punta:</l>
          <l>e fu tanto possente e crudo el morso</l>
          <l>ch'ad un tratto finì la vita e 'l corso.</l>
        </lg>
        <sp who="#orpheo">
          <speaker>Orpheo:</speaker>
          <lg>
            <l>Dunque piangiamo, o sconsolata lira,</l>
            <l>ché più non si convien l'usato canto.</l>
            <l>Piangiam, mentre che 'l ciel ne' poli agira</l>
            <l>e Philomela ceda al nostro pianto.</l>
            <l>O cielo, o terra, o mare! o sorte dira!</l>
            <l>Come potrò soffrir mai dolor tanto?</l>
            <l>Euridice mia bella, o vita mia,</l>
            <l>senza te non convien che 'n vita stia.</l>
          </lg>
          <lg>
            <l>Andar convienmi alle tartaree porte</l>
            <l>e provar se là giù merzé s'empetra.</l>
            <l>Forse che svolgeren la dura sorte</l>
            <l>co' lacrimosi versi, o dolce cetra;</l>
            <l>forse ne diverrà pietosa Morte</l>
            <l>ché già cantando abbiam mosso una pietra,</l>
            <l>la cervia e 'l tigre insieme avemo accolti</l>
            <l>e tirate le selve, e ' fiumi svolti.</l>
          </lg>
          <lg>
            <l>Pietà! Pietà! del misero amatore</l>
            <l>pietà vi prenda, o spiriti infernali.</l>
            <l>Qua giù m'ha scorto solamente Amore,</l>
            <l>volato son qua giù colle sue ali.</l>
            <l>Posa, Cerbero, posa il tuo furore,</l>
            <l>ché quando intenderai tutte e' mie mali,</l>
            <l>non solamente tu piangerai meco,</l>
            <l>ma qualunque è qua giù nel mondo cieco.</l>
          </lg>
          <lg>
            <l>Non bisogna per me, Furie, mugghiare,</l>
            <l>non bisogna arricciar tanti serpenti:</l>
            <l>se voi sapessi le mie doglie amare,</l>
            <l>faresti compagnia a' mie' lamenti.</l>
            <l>Lasciate questo miserel passare</l>
            <l>ch'ha 'l ciel nimico e tutti gli elementi,</l>
            <l>che vien per impetrar merzé da Morte:</l>
            <l>dunque gli aprite le ferrate porte.</l>
          </lg>
        </sp>
        <sp who="#pluto">
          <speaker>Pluto:</speaker>
          <lg>
            <l>Chi è costui che con suo dolce nota</l>
            <l>muove l'abisso, e con l'ornata cetra?</l>
            <l>I' veggo fixa d'Ixion la rota,</l>
            <l>Sysifo assiso sopra la sua petra</l>
            <l>e le Belide star con l'urna vota,</l>
            <l>né più l'acqua di Tantalo s'arretra;</l>
            <l>e veggo Cerber con tre bocche intento</l>
            <l>e le Furie aquietate al pio lamento.</l>
          </lg>
        </sp>
        <sp who="#orpheo">
          <speaker>Orpheo:</speaker>
          <lg>
            <l>O regnator di tutte quelle genti</l>
            <l>ch'hanno perduto la superna luce,</l>
            <l>al qual discende ciò che gli elementi,</l>
            <l>ciò che natura sotto 'l ciel produce,</l>
            <l>udite la cagion de' mie' lamenti.</l>
            <l>Pietoso amor de' nostri passi è duce:</l>
            <l>non per Cerber legar fei questa via,</l>
            <l>ma solamente per la donna mia.</l>
          </lg>
          <lg>
            <l>Una serpe tra' fior nascosa e l'herba</l>
            <l>mi tolse la mia donna, anzi il mio core:</l>
            <l>ond'io meno la vita in pena acerba,</l>
            <l>né posso più resistere al dolore.</l>
            <l>Ma se memoria alcuna in voi si serba</l>
            <l>del vostro celebrato antico amore,</l>
            <l>se la vecchia rapina a mente havete,</l>
            <l>Euridice mie bella mi rendete.</l>
          </lg>
          <lg>
            <l>Ogni cosa nel fine a voi ritorna,</l>
            <l>ogni cosa mortale a voi ricade:</l>
            <l>quanto cerchia la luna con suo corna</l>
            <l>convien ch'arrivi alle vostre contrade.</l>
            <l>Chi più chi men tra' superi soggiorna,</l>
            <l>ognun convien ch'arrivi a queste strade;</l>
            <l>quest'è de' nostri passi extremo segno:</l>
            <l>poi tenete di noi più longo regno.</l>
          </lg>
          <lg>
            <l>Così la nimpha mia per voi si serba</l>
            <l>quando suo morte gli darà natura.</l>
            <l>Hor la tenera vite e l'uva acerba</l>
            <l>tagliata havete colla falce dura.</l>
            <l>Chi è che mieta la sementa in herba</l>
            <l>e non aspetti che la sia matura?</l>
            <l>Dunque rendete a me la mia speranza:</l>
            <l>i' non vel cheggio in don, quest'è prestanza.</l>
          </lg>
          <lg>
            <l>Io ve ne priego pelle turbide acque</l>
            <l>della palude Stigia e d'Acheronte;</l>
            <l>pel Caos onde tutto el mondo nacque</l>
            <l>e pel sonante ardor di Flegetonte;</l>
            <l>pel pomo ch'a te già, regina, piacque</l>
            <l>quando lasciasti pria nostro orizonte.</l>
            <l>E se pur me la nieghi iniqua sorte,</l>
            <l>io non vo' su tornar, ma chieggio morte.</l>
          </lg>
        </sp>
        <sp who="#proserpina">
          <speaker>Proserpina:</speaker>
          <lg>
            <l>Io non credetti, o dolce mie consorte,</l>
            <l>che Pietà mai veisse in questo regno:</l>
            <l>hor la veggio regnare in nostra corte</l>
            <l>et io sento di lei tutto 'l cor pregno;</l>
            <l>né solo i tormentati, ma la Morte</l>
            <l>veggio che piange del suo caso indegno:</l>
            <l>dunque tua dura legge a lui pieghi,</l>
            <l>pel canto, pell'amor, pe' giusti prieghi.</l>
          </lg>
        </sp>
        <sp who="#pluto">
          <speaker>Pluto:</speaker>
          <lg>
            <l>Io te la rendo, ma con queste leggi:</l>
            <l>che la ti segua per la ceca via,</l>
            <l>ma che tu mai la suo faccia non veggi</l>
            <l>finché tra' vivi pervenuta sia;</l>
            <l>dunque el tuo gran disire, Orpheo, correggi,</l>
            <l>se non, che subito tolta ti fia.</l>
            <l>I' son contento che a sì dolce plectro</l>
            <l>s'inchini la potenza del mio sceptro.</l>
          </lg>
        </sp>
        <stage>Orpheo vien cantando alcuni versi lieti e volgesi. Euridice parla:</stage>
        <lg>
          <l>Oimè, che 'l troppo amore</l>
          <l>n'ha disfatti ambendua.</l>
          <l>Ecco ch'i' ti son tolta a gran furore,</l>
          <l>né sono hormai più tua.</l>
          <l>Ben tendo a te le braccia, ma non vale,</l>
          <l>ché 'ndrieto son tirata. Orpheo mie, vale!</l>
        </lg>
        <sp who="#orpheo">
          <speaker>Orpheo:</speaker>
          <lg>
            <l>Oimè, se' mi tu tolta,</l>
            <l>Euridice mie bella? O mie furore,</l>
            <l>o duro fato, o ciel nimico, o Morte!</l>
            <l>O troppo sventurato el nostro amore!</l>
            <l>Ma pur un'altra volta</l>
            <l>convien ch'i' torni alla plutonia corte.</l>
          </lg>
        </sp>
        <sp who="#una_furia">
          <speaker>Una furia:</speaker>
          <lg>
            <l>Più non venire avanti, anzi 'l piè ferma</l>
            <l>e di te stesso omai teco ti dole:</l>
            <l>vane son tuo parole,</l>
            <l>vano el pianto e 'l dolor. Tuo legge è ferma.</l>
          </lg>
        </sp>
        <sp who="#orpheo">
          <speaker>Orpheo:</speaker>
          <lg>
            <l>Qual sarà mai sì miserabil canto</l>
            <l>che pareggi il dolor del mie gran danno?</l>
            <l>O come potrò mai lacrimar tanto</l>
            <l>ch'i' sempre pianga el mio mortale affanno?</l>
            <l>Starommi mesto e sconsolato in pianto</l>
            <l>per fin ch'e' cieli in vita mi terranno:</l>
            <l>e poi che sì crudele è mia fortuna,</l>
            <l>già mai non voglio amar più donna alcuna.</l>
          </lg>
          <lg>
            <l>Da qui innanzi vo' côr e' fior novelli,</l>
            <l>la primavera del sexo migliore,</l>
            <l>quando son tutti leggiadretti e snelli:</l>
            <l>quest'è più dolce e più soave amore.</l>
            <l>Non sie chi mai di donna mi favelli,</l>
            <l>po' che mort'è colei ch'ebbe 'l mio core;</l>
            <l>chi vuol commerzio haver co' mie' sermoni</l>
            <l>di feminile amor non mi ragioni.</l>
          </lg>
          <lg>
            <l>Quant'è misero l'huom che cangia voglia</l>
            <l>per donna o mai per lei s'allegra o dole,</l>
            <l>o qual per lei di libertà si spoglia</l>
            <l>o crede a suo' sembianti, a suo parole!</l>
            <l>Ché sempre è più leggier ch'al vento foglia</l>
            <l>e mille volte el dì vuole e disvole;</l>
            <l>segue chi fugge, a chi la vuol s'asconde,</l>
            <l>e vanne e vien come alla riva l'onde.</l>
          </lg>
          <lg>
            <l>Fanne di questo Giove intera fede,</l>
            <l>che dal dolce amoroso nodo avinto</l>
            <l>si gode in cielo il suo bel Ganymede;</l>
            <l>e Phebo in terra si godea Hyacinto;</l>
            <l>a questo santo amore Hercole cede</l>
            <l>che vinse il mondo e dal bello Hyla è vinto:</l>
            <l>conforto e' maritati a far divorzio,</l>
            <l>e ciascun fugga el feminil consorzio.</l>
          </lg>
        </sp>
        <sp who="#una_baccante">
          <speaker>Una Baccante:</speaker>
          <lg>
            <l>Ecco quel che l'amor nostro disprezza!</l>
            <l>O, o, sorelle! O, o, diamoli morte!</l>
            <l>Tu scaglia il tirso; e tu quel ramo spezza;</l>
            <l>tu piglia o saxo o fuoco e gitta forte;</l>
            <l>tu corri e quella pianta là scavezza.</l>
            <l>O, o, facciam che pena el tristo porte!</l>
            <l>O, o, caviangli il cor del pecto fora!</l>
            <l>Mora lo scelerato, mora! mora!</l>
          </lg>
        </sp>
        <stage>Torna la Baccante colla testa di Orpheo e dice:</stage>
        <lg>
          <l>O, o, ! O, o, ! mort'è lo scelerato!</l>
          <l>Euoè! Bacco, Bacco, i' ti ringrazio!</l>
          <l>Per tutto 'l bosco l'habbiamo stracciato,</l>
          <l>tal ch'ogni sterpo è del suo sangue sazio.</l>
          <l>L'habbiamo a membro a membro lacerato</l>
          <l>in molti pezzi con crudele strazio.</l>
          <l>Or vadi e biasimi la teda legittima!</l>
          <l>Euoè Bacco! accepta questa vittima!</l>
        </lg>
        <sp who="#el_coro_delle_baccante">
          <speaker>El coro delle Baccante</speaker>
          <lg>
            <l>Ognun segua, Bacco, te!</l>
            <l>Bacco, Bacco, euoè!</l>
          </lg>
          <lg>
            <l>Chi vuol bevere, chi vuol bevere,</l>
            <l>venga abevere, venga qui.</l>
            <l>Voi 'mbottate come pevere:</l>
            <l>i' vo' bevere ancor mi!</l>
            <l>Gli è del vino ancor per ti,</l>
            <l>lascia bevere inprima a me.</l>
          </lg>
          <lg>
            <l>Ognun segua, Bacco, te!</l>
            <l>Bacco, Bacco, euoè!</l>
          </lg>
          <lg>
            <l>Io ho voto già il mio corno:</l>
            <l>damm'un po' 'l bottazzo qua!</l>
            <l>Questo monte gira intorno,</l>
            <l>e 'l cervello a spasso va.</l>
            <l>Ognun corra 'n za e in là</l>
            <l>come vede fare a me.</l>
          </lg>
          <lg>
            <l>Ognun segua, Bacco, te!</l>
            <l>Bacco, Bacco, euoè!</l>
          </lg>
          <lg>
            <l>I' mi moro già di sonno:</l>
            <l>son io ebria, o sì o no?</l>
            <l>Star più ritte in piè non ponno:</l>
            <l>voi siate ebrie, ch'io lo so!</l>
            <l>Ognun facci come io fo:</l>
            <l>ognun succi come me!</l>
          </lg>
          <lg>
            <l>Ognun segua, Bacco, te!</l>
            <l>Bacco, Bacco, euoè!</l>
          </lg>
          <lg>
            <l>Ognun cridi: Bacco, Bacco!</l>
            <l>e pur cacci del vin giù.</l>
            <l>Po' co' suoni faren fiacco:</l>
            <l>bevi tu, e tu, e tu!</l>
            <l>I' non posso ballar più.</l>
            <l>Ognun cridi: euoè!</l>
          </lg>
          <lg>
            <l>Ognun segua, Bacco, te!</l>
            <l>Bacco, Bacco, euoè!</l>
          </lg>
        </sp>
      </div>
    </body>
  </text>
</TEI>
