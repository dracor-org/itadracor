<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Maria Stuarda</title>
      <author>Vittorio Alfieri</author>
    </titleStmt>
    <extent>99 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000232</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tragedie</title>
        <title type="part">Oreste ; Rosmunda ; Ottavia ; Timoleone ; Merope ; Maria Stuarda ; La congiura de'Pazzi</title>
        <author>Alfieri, Vittorio</author>
        <editor id="ed">Toschi, Luca</editor>
        <publisher>Sansoni</publisher>
        <pubPlace>Firenze</pubPlace>
        <date>1985</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>700</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>852.6 - Letteratura drammatica italiana. 1748-1814</term>
      </keywords>
      <keywords scheme="CGB">
        <term>Letteratura teatrale</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-06-08T00:00:00.000+02:00</date>
      <respStmt>
        <name>Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-15T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<castList>
<head>PERSONAGGI</head>


<castItem type="role"><role>MARIA</role></castItem>
<castItem type="role"><role>ARRIGO</role></castItem>
<castItem type="role"><role>BOTUELLO</role></castItem>
<castItem type="role"><role>ORMONDO</role></castItem>
<castItem type="role"><role>LAMORRE</role></castItem>
   </castList>
<set><p><emph>Scena, la Reggia in Edimburgo</emph></p></set>
</front>

<body>
<div1 type="atto">
<head>ATTO I</head>
<div2 type="scena">
<head>SCENA I</head>

<stage>MARIA, LAMORRE</stage>

<sp><speaker><emph>Lamorre</emph></speaker>
<l>Se udire il vero osi, o regina, io l'oso</l>
<l>a te recar, poiché il tuo popol fido</l>
<l>mi tien da tanto; e poiché al soglio intorno</l>
<l>non è chi voglia o ardisca dirlo. In seno</l>
<l>fiamma, cui non son esca umani affetti,</l>
<l>ma che tutta arde in Dio, libera io nutro.</l>
</sp>

<sp><speaker><emph>Maria</emph></speaker>
<l>Non lieve impulso è la licenza vostra</l>
<l>(o sia da me concessa, o da voi tolta)</l>
<l>alla licenza popolare. All'ombra</l>
<l>santa de' templi, in securtà le mire</l>
<l>vostre non sante crescono: svelati</l>
<l>voi siete omai. Ma, perché aperto sia</l>
<l>che udir non temo io 'l ver, più che tu dirlo,</l>
<l part="I">io t'ascolto; favella.</l>
</sp>

<sp><speaker><emph>Lamorre</emph></speaker>
<l part="F">A te sgradito,</l>
<l>duolmene assai, son io; ma forse or posso</l>
<l>giovarti; e laude fia, più che il piacerti.</l>
<l>Queste lagrime mie, finte non sono;</l>
<l>non di timor fallaci figlie: il pianto</l>
<l>questo è di tutti; e queste voci mie,</l>
<l>son del tuo popol voce. — Or dimmi; a nome</l>
<l>di Scozia tutta il chieggio; or dimmi: sei</l>
<l>vedova, o sposa tu? Colui, che hai posto</l>
<l>tu stessa in trono al fianco tuo, che ha nome</l>
<l>di re, ti è sposo? ovver nemico, o schiavo?</l>
</sp>

<sp><speaker><emph>Maria</emph></speaker>
<l>Schiavo Arrigo, o nemico, a me? Che parli?</l>
<l>Amante e sposo ei nel mio cuore è sempre;</l>
<l part="I">ma nel suo, chi 'l può dire?</l>
</sp>

<sp><speaker><emph>Lamorre</emph></speaker>
<l part="F">Ei, da te lungi,</l>
<l>tuoi veri sensi interpretar mal puote;</l>
<l part="I">e men tu i suoi.</l>
</sp>

<sp><speaker><emph>Maria</emph></speaker>
<l part="F">Lungi da me ch'il tiene?</l>
<l>S'impon da corte ei volontario il bando.</l>
<l>Quante fiate al ritornarvi invito</l>
<l>non gli fec'io? Pur dianzi, ove ridotta</l>
<l>morbo crudel mi avea di vita in fine,</l>
<l>non che vedermi, intender del mio stato</l>
<l>volea pur ei? Dell'amor mio quest'era</l>
<l>premio, il miglior; taccio degli altri; e taccio,</l>
<l>che di vassallo mio re vostro il feci,</l>
<l>e per gran tempo mio; che ai più possenti</l>
<l>re di Europa negai per lui mia destra. —</l>
<l>Non rimembrar, far benefici io soglio;</l>
<l>ed obliar saprei fors'anche i tanti</l>
<l>non giusti oltraggi a me da Arrigo fatti,</l>
<l>se in lui duol ne vedessi, almen pur finto.</l>
</sp>

<sp><speaker><emph>Lamorre</emph></speaker>
<l>Da te in bando lo tien fredda accoglienza,</l>
<l>e susurrar di corte, e vili audaci</l>
<l>sguardi de' grandi, e lo accennarsi, e il riso,</l>
<l>e l'esplorare, e l'auliche arti a mille,</l>
<l>atte a scacciar, non ch'uom che re si nomi,</l>
<l>ma qual più umìle e sofferente fora.</l>
</sp>

<sp><speaker><emph>Maria</emph></speaker>
<l>E allor che a lui tutta ridea dintorno</l>
<l>questa mia corte, altro il vid'io? Le faci</l>
<l>ardeano ancor qui d'imenèo per noi,</l>
<l>e mi avvedeva io già, che in cor gli stava</l>
<l>non io, ma il trono. Ahi lassa me! deh, quante</l>
<l>volte il regal tiepido letto io poscia</l>
<l>bagnai di pianto! e quante al ciel mi dolsi</l>
<l>d'altezza troppa, ove per essa tolto</l>
<l>era a me d'ogni ben l'unico, il sommo,</l>
<l>l'essere amando riamata! Eppure</l>
<l>io, benché lungi da soverchia e falsa</l>
<l>opinion di me, pur mi vedea</l>
<l>di giovinezza e di beltade in fiore</l>
<l>quanto altra il fosse; e d'amor vero accesa,</l>
<l>che pregio era ben altro. Or, che n'ebb'io?</l>
<l>D'ogni oltraggio il più fero in cambio n'ebbi.</l>
<l>Largo al par del mio onore ei, che del suo,</l>
<l>con empia man traea quel Rizio a morte;</l>
<l part="I">macchia eterna ad entrambi...</l>
</sp>

<sp><speaker><emph>Lamorre</emph></speaker>
<l part="F">E che? nol desti</l>
<l>or per anco all'oblio? Straniero vile,</l>
<l>in soverchio poter salito, ei spiacque</l>
<l part="I">al tuo consorte: e al popol tuo...</l>
</sp>

<sp><speaker><emph>Maria</emph></speaker>
<l part="F">Ma farsi</l>
<l>ei l'assassin dovea di un vil straniero?</l>
<l>Fare, o lasciar, che sel credesse il mondo,</l>
<l>ch'io per colui d'iniqua fiamma ardessi?</l>
<l>Giusto Dio, ben tu il sai! — Fedel consiglio,</l>
<l>conoscitor degli uomini sagace,</l>
<l>ministro esperto erami Rizio: in mezzo</l>
<l>al parteggiar secura, per lui, stetti:</l>
<l>vani, per lui, della instancabil mia</l>
<l>aspra nemica Elisabetta i tanti</l>
<l>perfidi aguati: Arrigo in fin, per lui,</l>
<l>la mia destra ottenea con il mio scettro.</l>
<l>Né disdegnava ei lo straniero vile,</l>
<l>fin che per mezzo suo vedea da lungi</l>
<l>la corona, il superbo. Ei l'ebbe: e quale</l>
<l>mercé ne diede a Rizio? Infra le quete</l>
<l>ombre di notte, entro il regal mio tetto,</l>
<l>fra securtà di sacre mense, in mezzo</l>
<l>a inermi donne, a me davanti, grave</l>
<l>portando io il fianco del primiero pegno</l>
<l>d'amor già dolce, al tradimento ei viene:</l>
<l>e di quel vil, quanto innocente, sangue</l>
<l>la mensa, il suolo, e le mie vesti, e il volto</l>
<l>contaminarmi, e in un mia fama, egli osa.</l>
</sp>

<sp><speaker><emph>Lamorre</emph></speaker>
<l>Troppo era Rizio in alto. A un re qual puossi</l>
<l>più oltraggio far, che averlo posto in seggio?</l>
<l>Tor può il regno chi 'l diede; e chi il può torre,</l>
<l>s'odia e spegne dai re. Ma pure, Arrigo</l>
<l>a tua vendetta abbandonava poscia</l>
<l>di tale impresa i complici: col sangue,</l>
<l>parmi, il sangue lavasti. — Io qui non vengo</l>
<l>d'Arrigo a tesser laudi: egli è minore</l>
<l>del trono; or chi nol sa? Ch'ei t'è consorte,</l>
<l>vengo a membrarti; e che di lui pur nasce</l>
<l>l'unico erede del tuo soglio. Un grave</l>
<l>scandalo insorge dai privati vostri</l>
<l>sdegni; a noi tutti alto periglio è presso.</l>
<l>Fama è ch'oggi ei ritorna: altre fiate</l>
<l>tornò; ma quindi ei ripartia più mesto,</l>
<l>e assai più fosca rimaneane l'aura</l>
<l>della tua reggia poi. Deh! fa' che invano</l>
<l>oggi ei non venga: assai discordie, troppe,</l>
<l>nutre in sé questo regno. In mille opposte</l>
<l>sette straziar, non professare, io veggo</l>
<l>religion, che giace. Ultimo danno</l>
<l>fia la regal dissension; deh! il togli.</l>
<l>Senza velen di menzognera lingua,</l>
<l>di cor verace, arditamente io parlo.</l>
</sp>

<sp><speaker><emph>Maria</emph></speaker>
<l>Io tel credo: ma basta. Or deggio in breve</l>
<l>dare all'anglo orator prima udienza.</l>
<l>Lasciami: e sappi, e al popol di', se il vuoi,</l>
<l>ch'io di me stessa immemore non vivo</l>
<l>sì, ch'altri or debba il mio dover membrarmi.</l>
<l>Ciò che a dirmi ti sforza amor del vero,</l>
<l>dillo ad Arrigo, a cui più assai si aspetta.</l>
<l>Oda ei (se il può) senza timor né sdegno,</l>
<l>questo parlar tuo libero, ch'io in prova</l>
<l>di non colpevol coscienza udiva.</l>
</sp>

</div2>
<div2 type="scena">
<head>SCENA II</head>
<stage>MARIA</stage>

<sp><speaker><emph>Maria</emph></speaker>
<l>Del volgo cieco instigator mendaci,</l>
<l>d'empia setta ministri, udrò sempr'io</l>
<l>il favellar vostro arrogante? — Ah! questo,</l>
<l>di quanti affanni seggon meco in trono,</l>
<l>è il più grave a soffrirsi: eppur mi è forza</l>
<l>soffrirlo, infin che al prisco alto splendore</l>
<l>per me non torna il mio depresso soglio.</l>
</sp>

</div2>
<div2 type="scena">
<head>SCENA III</head>

<stage>MARIA, ORMONDO</stage>

<sp><speaker><emph>Ormondo</emph></speaker>
<l>Regina, a te raffermator di pace,</l>
<l>e d'eterna amistà nunzio m'invia</l>
<l>Elisabetta; il cui possente aiuto</l>
<l>ad ogni impresa tua t'offro in suo nome.</l>
</sp>

<sp><speaker><emph>Maria</emph></speaker>
<l>A prova io già l'amistà sua conobbi;</l>
<l>la mia per essa argomentar puoi quindi.</l>
</sp>

<sp><speaker><emph>Ormondo</emph></speaker>
<l>Perciò fidanza, e di pregarti ardire</l>
<l part="I">prendo io...</l>
</sp>

<sp><speaker><emph>Maria</emph></speaker>
<l part="M">Di che?</l>
</sp>

<sp><speaker><emph>Ormondo</emph></speaker>
<l part="F">Sai, ch'Imenèo finora</l>
<l>stretta non l'ha de' lacci suoi; che il solo</l>
<l>successor del suo regno è il figliuol tuo:</l>
<l>per questo unico tuo sì dolce pegno,</l>
<l>speme d'entrambi i regni, a noi non meno</l>
<l>caro, che a te; dare all'oblio ti piaccia</l>
<l>ogni rancor che in cor ti rimanesse</l>
<l>contro il padre di lui. Tu stessa a forza</l>
<l>sposo il volesti; ed or, fia ver che in breve</l>
<l part="I">ten diparta il divorzio?...</l>
</sp>

<sp><speaker><emph>Maria</emph></speaker>
<l part="F">E chi tal grido</l>
<l>spandea di me? stolto, o maligno ei sia,</l>
<l>se al soglio pur di Elisabetta or giunge,</l>
<l>trovar de' fede in lei? Né un sol pensiero</l>
<l>del divorzio ebbi mai; ma, se pur fosse,</l>
<l>che mi di' tu? spiacer potrebbe a quella,</l>
<l>ch'ebbi già un dì sì caldamente avversa</l>
<l part="I">alle mie nozze?</l>
</sp>

<sp><speaker><emph>Ormondo</emph></speaker>
<l part="F">Del tuo onor gelosa,</l>
<l>non di tua contentezza invida mai,</l>
<l>fu Elisabetta allora. Al tuo regale</l>
<l>libero senno ella porgea consiglio</l>
<l>amichevole, e franco. Ella ti stolse</l>
<l>da nozze alquanto meno illustri forse,</l>
<l>che doveano spettarsi a par tua donna;</l>
<l>ma nulla più. Convinta appieno poscia</l>
<l>del tuo saldo voler, tacque; né, credo,</l>
<l>resta or per lei, che appien non sii tu lieta.</l>
</sp>

<sp><speaker><emph>Maria</emph></speaker>
<l>È ver: non ella in duri ceppi avvinto</l>
<l>tenne Arrigo, ch'io scelto aveami sposo;</l>
<l>sì che al regal mio talamo ei veniva</l>
<l>fuggitivo dal carcere; e sua destra</l>
<l>livida ancor de' mal portati ferri</l>
<l>alla mia destra ei congiungea: non ella,</l>
<l>entro il suo regno, in ben guardata torre,</l>
<l>or, tuttavia, ritien del mio consorte</l>
<l>la madre a forza. Ella ben è, che sente</l>
<l>oggi pietà di quello stesso Arrigo. —</l>
<l>Trarla or tu dunque di sì fatta angoscia</l>
<l>dei, col dirle, che Arrigo, a suo talento,</l>
<l>sta in corte, o lungi, in libertà sua piena;</l>
<l>ch'io dal mio cor nol tolsi; e ch'io le altrui</l>
<l>private cure investigar non seppi</l>
<l part="I">giammai; né il so.</l>
</sp>

<sp><speaker><emph>Ormondo</emph></speaker>
<l part="F">Né l'indiscreto sguardo</l>
<l>entro tua reggia Elisabetta inoltra</l>
<l>più che non lice. Ad ogni re son sacri,</l>
<l>benché palesi sian, dei re gli arcani.</l>
<l>Dirti m'è imposto in rispettoso modo,</l>
<l>che un successor, sol uno, a doppio regno</l>
<l>poco è, pur troppo; e ch'ella è incerta cosa,</l>
<l>e di temenza piena ognor, la vita</l>
<l part="I">di un sol fanciullo...</l>
</sp>

<sp><speaker><emph>Maria</emph></speaker>
<l part="F">I generosi sensi</l>
<l>del suo gran cor, già nel mio core han desto</l>
<l>emuli sensi. In me la speme è viva</l>
<l>d'esser pur anco madre; e lei far lieta,</l>
<l>lei che gioisce d'ogni gioia mia,</l>
<l>di numerosa mia prole novella.</l>
<l>Ma, se larga d'aiuto a me non manco</l>
<l>che di consiglio ell'è, questo mio regno,</l>
<l>non che mia reggia, in tutta pace io spero</l>
<l part="I">veder fra breve.</l>
</sp>

<sp><speaker><emph>Ormondo</emph></speaker>
<l part="F">Ad ottener tal pace,</l>
<l>primo mezzo in suo nome oso proporti...</l>
</sp>

<sp><speaker><emph>Maria</emph></speaker>
<l part="I">Ed è?</l>
</sp>

<sp><speaker><emph>Ormondo</emph></speaker>
<l part="F">Non dubbio mezzo. Ella ti brama</l>
<l>più mite alquanto inver color, che il giogo</l>
<l>di Roma sì, ma non il tuo s'han tolto.</l>
<l>Sudditi fidi al par degli altri tuoi,</l>
<l>e assai di forza e numero maggiori;</l>
<l>uomini anch'essi, e figli tuoi non empi;</l>
<l>a cui sol reca oppression sì fera</l>
<l part="I">il lor creder diverso.</l>
</sp>

</div2>
<div2 type="scena">
<head>SCENA IV</head>

<stage>MARIA, ORMONDO, BOTUELLO</stage>

<sp><speaker><emph>Maria</emph></speaker>
<l part="F">Oh! vieni; inoltra</l>
<l>Botuello il passo; odi incredibil cosa,</l>
<l>che arreca a me, d'Elisabetta il nome,</l>
<l>il britanno oratore. Ella mi vuole</l>
<l>più mite ai nuovi settatori; Arrigo</l>
<l>sempre indiviso dal mio fianco brama;</l>
<l>e che fra noi segua il divorzio, teme.</l>
</sp>

<sp><speaker><emph>Botuello</emph></speaker>
<l>Or chi sì falsa impression le diede</l>
<l>della corona tua? qual perseguisti</l>
<l>religioso culto? e chi pur osa</l>
<l>profferir oggi di divorzio il nome?</l>
<l>oggi, nel dì, che a te ritorna Arrigo...</l>
</sp>

<sp><speaker><emph>Ormondo</emph></speaker>
<l part="I">Oggi ei ritorna?</l>
</sp>

<sp><speaker><emph>Maria</emph></speaker>
<l part="F">Sì. Ben vedi; io prima</l>
<l>di Elisabetta ogni desir prevengo.</l>
</sp>

<sp><speaker><emph>Ormondo</emph></speaker>
<l>Mendace fama né ai re pur perdona:</l>
<l>di romor falso apportatrice giunse</l>
<l>alla regina mia; come già venne</l>
<l>a te di lei non men fallace il grido,</l>
<l>che tua nemica te la pinse. Io nutro</l>
<l>(o men lusingo) alta speranza in core,</l>
<l>d'esser fra voi de' vostri sensi veri</l>
<l>non odioso interprete verace,</l>
<l>finché a te presso, col piacer d'entrambe,</l>
<l>grata m'avrò quanto onorata stanza.</l>
</sp>

<sp><speaker><emph>Maria</emph></speaker>
<l>Malignamente spesso a mal ritorte</l>
<l>l'opre son di chi troppo in alto siede:</l>
<l>finor palesi, e d'innocenza figlie,</l>
<l>le mie non sdegnan testimon nessuno.</l>
<l>Per te sian note a Elisabetta: e intanto</l>
<l>sì per lei che t'invia, che per te stesso,</l>
<l>sarai tu sempre entro mia corte accetto.</l>
</sp>

</div2>
<div2 type="scena">
<head>SCENA V</head>

<stage>MARIA, BOTUELLO</stage>

<sp><speaker><emph>Maria</emph></speaker>
<l>Duro a soffrir! so di colei qual sia</l>
<l>l'animo, e l'odio; e ammetter pur mi è forza,</l>
<l>ed onorarne il delatore. Or ella</l>
<l>mi assal con arte nuova. A me consiglia</l>
<l>il ben, perch'io nol faccia. Ella mi chiede</l>
<l>che ai settatori io tolleranza accordi;</l>
<l>brama dunque in suo cor ch'io li persegua.</l>
<l>Dal divorzio mi stoglie; ah! dunque spera</l>
<l>ella affrettarlo. Il so, vorria ch'io errassi</l>
<l>quanto da un re più puossi errar sul trono.</l>
<l>Coll'arti stesse sue schermir saprommi.</l>
<l>Sue finte brame or compiacendo, io voglio</l>
<l>crucciar più sempre il suo maligno core.</l>
</sp>

<sp><speaker><emph>Botuello</emph></speaker>
<l>Ciò pur ti dissi, il sai, quando degnasti</l>
<l>tua mente aprirmi. Omai da te lontano,</l>
<l>per più ragioni, Arrigo esser non debbe.</l>
<l>Sia vero o finto il minacciar suo lungo</l>
<l>di uscir del regno tuo, torgliene i mezzi</l>
<l>parmi sen deggia, col vegliar sovr'esso.</l>
</sp>

<sp><speaker><emph>Maria</emph></speaker>
<l>Certo in me ricadrebbe una tal fuga.</l>
<l>La patria, il trono, il figlio, la consorte</l>
<l>lasciar, per girne mendicando asilo;</l>
<l>chi fia che il veggia, e me non rea ne stimi?</l>
<l>Favola al mondo io non sarò; pria scelgo</l>
<l part="I">ogni mio danno.</l>
</sp>

<sp><speaker><emph>Botuello</emph></speaker>
<l part="F">E tu ben pensi. Oh! fosse</l>
<l>pur oggi il dì, che piena pace interna</l>
<l>qui risorgesse! Al fin, poich'ei pur cede</l>
<l>alle tue istanze, a cui finor fu sordo,</l>
<l part="I">sperar tu puoi.</l>
</sp>

<sp><speaker><emph>Maria</emph></speaker>
<l part="F">Sì, men lusingo. Al fine,</l>
<l>di sua passata ingratitudin vero,</l>
<l>benché tardo, il rimorso oggi gli è scorta.</l>
<l>Ei mi ritrova ognor per lui la stessa:</l>
<l>io perdono a lui tutto, pur ch'io il vegga.</l>
</sp>

<sp><speaker><emph>Botuello</emph></speaker>
<l>Deh, pentito ei pur fosse! Il sai per prova</l>
<l part="I">s'io felice ti vo'.</l>
</sp>

<sp><speaker><emph>Maria</emph></speaker>
<l part="F">Quant'io ti deggia,</l>
<l>di mente mai non mi uscirà. Tu il soglio,</l>
<l>che i nemici di Rizio empi oltraggiaro,</l>
<l>con la lor morte hai vendicato. In campo</l>
<l>contro i ribelli aperti io t'ebbi scudo;</l>
<l>contro gli occulti, assai più vili, io t'ebbi</l>
<l>fido consiglio in corte. In un sapesti</l>
<l>schernir d'Arrigo le imprudenti trame,</l>
<l>e rimembrar ch'era mio sposo Arrigo.</l>
</sp>

<sp><speaker><emph>Botuello</emph></speaker>
<l>Fatal maneggio! Omai, deh più non sia</l>
<l part="I">qui d'uopo usarlo!</l>
</sp>

<sp><speaker><emph>Maria</emph></speaker>
<l part="F">Ah! se mi ascolta, e crede</l>
<l>Arrigo all'amor mio, (ch'ei sol nol crede)</l>
<l>sperar mi lice ogni ventura. Il trono,</l>
<l>men che il cor del mio sposo, a me fia caro.</l>
<l>Ma udiamlo; io spero: assai può il ciel; la sorte</l>
<l>può assai... Ma dove arte o consiglio or vaglia,</l>
<l>tu più d'ogni altri a mio favor potrai.</l>
</sp>

<sp><speaker><emph>Botuello</emph></speaker>
<l>Il mio braccio, il mio avere, il sangue, il senno,</l>
<l>(se pur n'è in me) tutto, o regina, è tuo.</l>
</sp>

</div2>
</div1>
<div1 type="atto">
<head>ATTO II</head>
<div2 type="scena">
<head>SCENA I</head>

<stage>ARRIGO, LAMORRE</stage>

<sp><speaker><emph>Arrigo</emph></speaker>
<l>Sì, tel ridico; ad ottener vendetta</l>
<l>de' miei nemici io vengo, o a queste mura</l>
<l part="I">io vengo a dar l'eterno addio.</l>
</sp>

<sp><speaker><emph>Lamorre</emph></speaker>
<l part="F">Ben fai.</l>
<l>Ma lusingarti di felice evento,</l>
<l>o re, non dei, finché ai rimorsi interni,</l>
<l>ai manifesti replicati segni</l>
<l>del cielo, hai sordo il core. Appien convinto</l>
<l>dell'error che professi in cor tu sei:</l>
<l>di tua crudel persecutrice setta,</l>
<l>a mille a mille, ad ogni passo, innanzi</l>
<l>le dolenti vestigia a te si fanno:</l>
<l>e il rio servaggio pur di Roma imbelle</l>
<l>scuoter non osi; onde tu in faccia al mondo</l>
<l>vile ti rendi, ed empio in faccia a Dio.</l>
<l>La prima è questa, pur troppo! e la sola</l>
<l>cagion terribil d'ogni tua sventura.</l>
</sp>

<sp><speaker><emph>Arrigo</emph></speaker>
<l>Più che convinto io son, ch'io non dovea</l>
<l>mai ricercar regie fatali nozze:</l>
<l>non, che atterrito dall'altezza io sia</l>
<l>del grado, no; che questo scettro istesso</l>
<l>ignoto peso agli avi miei non era:</l>
<l>ma ben mi duol, ch'io non pensai qual vana</l>
<l>instabil cosa ell'è di donna il core;</l>
<l>e un benefizio, quanto è grave incarco,</l>
<l>se da chi far nol sappia ei si riceve.</l>
</sp>

<sp><speaker><emph>Lamorre</emph></speaker>
<l>Uom non son io del volgo: odimi Arrigo.</l>
<l>Grazia in corte non cerco: amor di pace</l>
<l>parlar mi fa. Tutti ammendare ancora</l>
<l>gli error tuoi scorsi, e a sentier dritto puoi</l>
<l>teco tornar tua traviata donna;</l>
<l>puoi far tuo popol lieto; i figli eletti,</l>
<l>non del terribil Dio d'ira e di sangue,</l>
<l>(cui Roma pinge e rappresenta al vivo)</l>
<l>ma del Dio di pietade i veri figli,</l>
<l>che oppressi son, puoi sollevarli; e impura</l>
<l>nebbia sgombrar, che pestilente sorge</l>
<l>dal servo Tebro, ove ogni inganno ha seggio.</l>
</sp>

<sp><speaker><emph>Arrigo</emph></speaker>
<l>E che? vuoi tu, che in disputar di vani</l>
<l>riti e di vane opinioni io spenda</l>
<l>il tempo, allor che del mio grado io debbo</l>
<l part="I">contender?...</l>
</sp>

<sp><speaker><emph>Lamorre</emph></speaker>
<l part="F">Vane osi appellar tai cose?</l>
<l>Pur mille volte e mille han dato e tolto</l>
<l>e regno, e vita. In cor se Roma abborri,</l>
<l>perché tacerlo? Alto il vessillo spiega;</l>
<l>sostegni avrai quanti qui abborron Roma.</l>
</sp>

<sp><speaker><emph>Arrigo</emph></speaker>
<l>Di civil sangue io non mi pasco: altrove</l>
<l part="I">pace trovar, ch'io qui non ho...</l>
</sp>

<sp><speaker><emph>Lamorre</emph></speaker>
<l part="F">Che speri?</l>
<l>Per la patria vedere arder da lungi,</l>
<l>pace ne avrai? Fuggirtene, e la fiamma</l>
<l>destar di civil guerra, ei fia tutt'uno.</l>
<l>Io non ti spingo all'armi; io no, ministro</l>
<l>non son di sangue. A prevenir più atroci</l>
<l>scandali, a trar d'oppression tuoi fidi,</l>
<l>pria che sforzati a ribellarsi sieno,</l>
<l>a null'altro, ti esorto. Usar la forza,</l>
<l>tu non dei; ma vietare altrui la forza.</l>
<l>Maria, che bevve a inesauribil fonte</l>
<l>con il latte stranier stranieri errori;</l>
<l>Maria, che a danno della Scozia accoppia</l>
<l>nel suo cor giovenil di Roma i duri</l>
<l>persecutor pensieri, e i molli modi</l>
<l>delle corrotte Gallie; a te non dico</l>
<l>d'obliar mai, ch'ella ti è sposa, e donna:</l>
<l>ella a sua posta pensi; opri a sua posta:</l>
<l>già non siam noi persecutori: pace</l>
<l>noi sol vogliamo, e libertà: deh! s'abbia</l>
<l>per te. Tu puoi mercare in un la nostra,</l>
<l>e la tua pace. Oscuro un turbin veggio,</l>
<l>che noi minaccia, e che piombar potria</l>
<l>anco sul capo tuo, se me non odi.</l>
<l>Pessima gente or qui si alberga, e molta,</l>
<l>che perder vuolti, e ti calunnia e abborre.</l>
<l>Franchezza e onore invan fra lor tu cerchi:</l>
<l>se ancor v'ha Scotti, il siam pur noi; di Roma,</l>
<l>di rie straniere effeminate fogge</l>
<l>nemici al par, che di stranier sorgente</l>
<l>dispotico potere. Ai buoni farti</l>
<l>vuoi moderato re? tu il puoi pur anco:</l>
<l>farti a' rei vuoi tiranno? havvi chi 'l brama</l>
<l>più assai di te. V'ha chi di ferro scettro</l>
<l>ha fatto già: troppo intricato è il nodo;</l>
<l>non è da sciorsi, è da tagliarsi. Il cielo</l>
<l>sa perch'io parli; e s'altro io vo', che pace. —</l>
<l>Opra dunque a tuo senno: io già non spero,</l>
<l>che il ver creduto mai da un re mi sia.</l>
</sp>

</div2>
<div2 type="scena">
<head>SCENA II</head>
<stage>ARRIGO</stage>

<sp><speaker><emph>Arrigo</emph></speaker>
<l>Schietto è forse costui; ma il mio destino</l>
<l>mi trasse a tal, che dell'error la scelta</l>
<l>sola mi avanza. — Or, ch'io ritorno invano,</l>
<l>tutto mel dice già: muto ogni volto;</l>
<l>e la regina ad incontrarmi lenta;</l>
<l>e gli altri... oh rabbia! Ma, ella vien: si ascolti;</l>
<l>risolverò con miglior senno io poscia.</l>
</sp>

</div2>
<div2 type="scena">
<head>SCENA III</head>

<stage>ARRIGO, MARIA</stage>

<sp><speaker><emph>Maria</emph></speaker>
<l>Ben giungi, o tu, che alle mie gioie e affanni</l>
<l>indivisibil mio compagno io scelsi.</l>
<l>Tu cedi al fine, e ai preghi miei ti arrendi:</l>
<l>ecco, al fin nella tua reggia tu riedi;</l>
<l>sai ch'ella è sempre tua, benché ti piaccia</l>
<l>starne sì a lungo in volontario bando.</l>
</sp>

<sp><speaker><emph>Arrigo</emph></speaker>
<l part="I">Regina...</l>
</sp>

<sp><speaker><emph>Maria</emph></speaker>
<l part="F">Ahi nome! Or, che non di' consorte?</l>
</sp>

<sp><speaker><emph>Arrigo</emph></speaker>
<l part="I">Pari è fra noi la sorte?</l>
</sp>

<sp><speaker><emph>Maria</emph></speaker>
<l part="F">Ah! no; che in pianto</l>
<l part="I">viver mi fai miei lunghi giorni...</l>
</sp>

<sp><speaker><emph>Arrigo</emph></speaker>
<l part="F">Il pianto</l>
<l part="I">mio, tu nol vedi...</l>
</sp>

<sp><speaker><emph>Maria</emph></speaker>
<l part="F">Io già bagnar ti vidi</l>
<l>la guancia, è ver, di lagrime di sdegno,</l>
<l part="I">ma d'amor no.</l>
</sp>

<sp><speaker><emph>Arrigo</emph></speaker>
<l part="F">Sia che si voglia, io piansi;</l>
<l part="I">e tuttor piango.</l>
</sp>

<sp><speaker><emph>Maria</emph></speaker>
<l part="F">E chi cessar può il duolo,</l>
<l>chi rasciugar può il ciglio mio, chi all'alma</l>
<l>render mi può pura e verace gioia,</l>
<l part="I">chi, se non tu?</l>
</sp>

<sp><speaker><emph>Arrigo</emph></speaker>
<l part="F">Di noi chi 'l voglia, e il possa,</l>
<l>chiaro or tosto sarà. Ti dico intanto</l>
<l part="I">ch'oggi io non vengo a nuovi oltraggi...</l>
</sp>

<sp><speaker><emph>Maria</emph></speaker>
<l part="F">Oh cielo!</l>
<l>perché aspreggiarmi anzi che udirmi vuoi?</l>
<l>Se oltraggio chiami il non veder piegarsi</l>
<l>ad ogni tuo pensier l'altrui pensiero,</l>
<l>certo, qui spesso, e mal mio grado sempre,</l>
<l>oltraggiato tu fosti. Hanno, tu il sai,</l>
<l>i re lor modi, e le lor leggi i regni,</l>
<l>cui nuoce a tutti oltrepassar: né ardiva</l>
<l>io vietarti il varcarle in altra guisa,</l>
<l>che come a me tolto lo avrei, se a possa</l>
<l>illimitata un mio voler non saggio</l>
<l>spinta mi avesse. Ma, consorte amato,</l>
<l>se pur di me, se del mio cor tu parli,</l>
<l>e del mio amore, e dei privati affetti,</l>
<l>di me qual parte non ti diedi io tutta?</l>
<l>Tu mio signor, tu mio sostegno, e prima,</l>
<l>e sola cura mia, dimmi, nol fosti? —</l>
<l>E il sei tuttor, sol che deposto il truce</l>
<l>sdegno non giusto, esser pur anco or vogli</l>
<l>del regno, in quanto suo di legge il soffre,</l>
<l>di me, senza alcun limite, signore.</l>
</sp>

<sp><speaker><emph>Arrigo</emph></speaker>
<l>Oltraggio chiamo io l'alterigia, i modi</l>
<l>superbi, usati a me dagli insolenti</l>
<l>ministri, o amici, o consiglieri, o schiavi;</l>
<l>ch'io ben non so come a nomar me gli abbia,</l>
<l>quei che intorno ti stanno. E oltraggi chiamo</l>
<l>quanti ogni giorno a me si fan; del nome</l>
<l>appellarmi di re, mentre mi è tolto,</l>
<l>non che il poter, perfin la inutil pompa</l>
<l>apparente di re; vedermi sempre</l>
<l>più a servitù che a libertà vicino;</l>
<l>e i miei passi, e i miei detti opre e pensieri,</l>
<l>tutto esplorarsi, e riferirsi tutto;</l>
<l>e ogni dolcezza togliermi di padre;</l>
<l>e il mio figliuol, non che a mio senno io 'l possa</l>
<l>educar, né il vederlo essermi dato;</l>
<l>e a me solo vietarsi. — Or, che più dico? —</l>
<l>Ad uno ad uno annoverar gli oltraggi</l>
<l>che vale? Il sai, quanto infelice, e oppresso,</l>
<l>ed avvilito, e abbandonato, e forse</l>
<l>tradito è quei, che mal tu scelto hai sposo;</l>
<l>ma, che pur scelto, aver nol puoi tu a vile.</l>
</sp>

<sp><speaker><emph>Maria</emph></speaker>
<l>Io replicarti forse anco potrei,</l>
<l>che l'opre tue non caute a tal ridotto</l>
<l>t'han sole; e dirti io pur potrei, quant'era</l>
<l>mal guiderdon, quel che al mio amor da prima</l>
<l>rendevi tu; che a soggiogar più intento,</l>
<l>che a guadagnarti con benigni modi</l>
<l>gli animi altrui di freno impazienti,</l>
<l>tu li perdevi affatto; e nei mentiti</l>
<l>amici tuoi troppo affidando, in pria</l>
<l>consigli rei, poi tradimenti e danni</l>
<l>da lor traevi. Anco direi... Ma posso</l>
<l>io proseguire?... ah! no... Fia lieve amore</l>
<l>quel che d'amato oggetto osserva, o biasma,</l>
<l>o giudica gli errori. — Or tutto vada</l>
<l>in oblio sempiterno. Se a te piace</l>
<l>ch'io m'abbia il torto, avrommelo: deh, solo</l>
<l>che a niun di noi ne tocchi il danno! In calma</l>
<l>te stesso torna, e gli altri tutti a un tempo:</l>
<l>riapri il petto alla fidanza; e omai</l>
<l>di novità desio non ti lusinghi.</l>
<l>Di regnar l'arte entro tua reggia apprendi,</l>
<l>regnando. Io di tant'arte a te per norma</l>
<l>me non addito; che più volte anch'io</l>
<l>errai, non molto esperta: il giovenile</l>
<l>mio senno, il debil sesso, anco la poca</l>
<l>capacità natìa, mi han tratta forse</l>
<l>in molti errori. Altro non so, che scerre,</l>
<l>per quanto è in me, destro consiglio e fido;</l>
<l>quindi tentar con piè timido il vasto</l>
<l>regale aringo. Ah! così, pure io fossi,</l>
<l>come in amarti il sono, in regnar dotta!</l>
</sp>

<sp><speaker><emph>Arrigo</emph></speaker>
<l>Ma in corte ogni uom destro consiglio e fido</l>
<l>appare a te, tranne il tuo sposo: ed egli</l>
<l>è pure il solo, in cui private mire</l>
<l part="I">non si ponno albergare...</l>
</sp>

<sp><speaker><emph>Maria</emph></speaker>
<l part="F">O almen, nol denno. —</l>
<l>Ma, cessa omai: tu nel mio cor la piaga</l>
<l>del diffidare apristi; e tu la sana.</l>
<l>Non che il rancor, né la memoria pure</l>
<l>io ne serbo, tel giuro; or, deh! mel credi.</l>
<l>Ma lo star lungi non accresce affetto,</l>
<l>né il sospettar minora. Al fianco stammi;</l>
<l>ognor beato io stimerò quel giorno,</l>
<l>ov'io prove d'amor, per una, mille</l>
<l>contraccambiare a te potrò. Maligna</l>
<l>gente non manca, il so, cui fra noi giova</l>
<l>il mantener la ria discordia; e forse</l>
<l>fomentarla si attenta. Ma, se appresso</l>
<l>mi stai tu sempre, in chi altri mai poss'io</l>
<l part="I">più affidarmi, che in te?</l>
</sp>

<sp><speaker><emph>Arrigo</emph></speaker>
<l part="F">Dolci parole</l>
<l>odo, ma fatti ognor più duri io provo.</l>
</sp>

<sp><speaker><emph>Maria</emph></speaker>
<l part="I">Ma, che vuoi? parla: io farò tutto...</l>
</sp>

<sp><speaker><emph>Arrigo</emph></speaker>
<l part="F">Io voglio</l>
<l>re, padre, sposo, essere in fatti; o i nomi</l>
<l part="I">spogliarmen vo'...</l>
</sp>

<sp><speaker><emph>Maria</emph></speaker>
<l part="F">Meno il mio cor, vuoi tutto.</l>
<l>Più che la chiesta tua duro è il rifiuto;</l>
<l>pur voglia il ciel, che almen di ciò ti appaghi!</l>
<l>Sì, tutto avrai, quanto in me sta; sol chieggio</l>
<l>da te, che alcun contegno, al mondo in faccia,</l>
<l>meco almen serbi, e che all'antica mostra</l>
<l>di spregiarmi non torni. Altrui, deh! lascia</l>
<l>creder, che almen mi estimi, se non m'ami.</l>
<l>Tel chieggo a nome del comune pegno,</l>
<l>non del tuo amor, del mio. L'amato nostro</l>
<l>unico figlio, il rivedrai; fia reso</l>
<l>agli amplessi paterni: ei ti rammenti</l>
<l>che re, consorte, e genitor tu sei.</l>
</sp>

<sp><speaker><emph>Arrigo</emph></speaker>
<l>So quale incarco è il mio: se me da tanto</l>
<l>io finor non mostrai, ne sia la colpa</l>
<l>di chi mel tolse. Io voglio oggi, più ch'altri,</l>
<l>contraccambiare con l'amor l'amore;</l>
<l>ma, col disprezzo l'arte. — A chiarir tutto,</l>
<l>bastante è il dì. Vedrò de' tuoi nel volto,</l>
<l>alta norma di corte, il pensar tuo.</l>
</sp>

</div2>
<div2 type="scena">
<head>SCENA IV</head>

<stage>MARIA, BOTUELLO</stage>

<sp><speaker><emph>Botuello</emph></speaker>
<l>Poss'io venir della tua nuova gioia</l>
<l>testimon lieto? Il ricovrato sposo,</l>
<l part="I">di', qual ti par? migliore assai...</l>
</sp>

<sp><speaker><emph>Maria</emph></speaker>
<l part="F">Lo stesso.</l>
<l>Che dico? ei mesce ora allo sdegno antico</l>
<l>un derisor sorriso: a scherno or prende</l>
<l>i detti miei. Misera me! Qual mezzo</l>
<l>più omai mi resta a raddolcirlo? Io parlo</l>
<l>d'amore; ei parla di possanza: io sono</l>
<l>l'oltraggiata, ei si duole. Invaso e guasto</l>
<l>d'ambizion, ma non sublime, ha il core.</l>
</sp>

<sp><speaker><emph>Botuello</emph></speaker>
<l part="I">Ma pur, che chiede?</l>
</sp>

<sp><speaker><emph>Maria</emph></speaker>
<l part="F">Illimitata possa.</l>
</sp>

<sp><speaker><emph>Botuello</emph></speaker>
<l part="I">L'hai tu, per darla?</l>
</sp>

<sp><speaker><emph>Maria</emph></speaker>
<l part="F">Ei chiamerebbe or poca,</l>
<l>quanta glien diedi pria ch'ei mi astringesse</l>
<l>a ripigliarla. Appien dato all'oblio</l>
<l part="I">ha i perigli, ond'io 'l trassi.</l>
</sp>

<sp><speaker><emph>Botuello</emph></speaker>
<l part="F">Eppur non puoi,</l>
<l>senza tuo biasmo, al tuo consorte or nulla</l>
<l>negar di quanto è in te. Ciò ch'ebbe dianzi,</l>
<l>ciò che a lui dan le leggi, anco a tuo costo,</l>
<l part="I">tutto render gli dei.</l>
</sp>

<sp><speaker><emph>Maria</emph></speaker>
<l part="F">S'io men lo amassi,</l>
<l>più d'un consiglio avria; da sé lasciarlo</l>
<l>precipitarsi a forza in mille e mille</l>
<l>palesi danni: che a buon fin (pur troppo!)</l>
<l>uscir non ponno i mal tessuti suoi</l>
<l>disegni omai. Ma, combattuta io vivo</l>
<l>in feroce tempesta. Ogni suo danno,</l>
<l>per una parte, più che a lui, mi duole;...</l>
<l>ma s'egli, ei sol, vuole il suo peggio... Eppure</l>
<l>colpa mia grave ogni suo danno or fora.</l>
<l>E il figlio... Oh ciel! se il figlio in mente io volgo,</l>
<l>in cui forse gli error potrian del padre</l>
<l part="I">cadere un dì!... più allor non so...</l>
</sp>

<sp><speaker><emph>Botuello</emph></speaker>
<l part="F">Regina,</l>
<l>tu non m'imponi d'adularti: ed io</l>
<l>di servirti m'impongo. In te sol pugni</l>
<l>l'amor di madre coll'amor di sposa.</l>
<l>Tranne il figlio, dar tutto a Arrigo dei.</l>
</sp>

<sp><speaker><emph>Maria</emph></speaker>
<l>E il figlio appunto, oltre ogni cosa, ei chiede.</l>
</sp>

<sp><speaker><emph>Botuello</emph></speaker>
<l>Ma ne sei donna tu? Pubblico nostro</l>
<l>pegno ei forse non è? Qual maraviglia,</l>
<l>se reo marito, peggior padre or fosse?</l>
</sp>

<sp><speaker><emph>Maria</emph></speaker>
<l>Pure, a placar la sempre torbid'alma,</l>
<l part="I">io gli promisi...</l>
</sp>

<sp><speaker><emph>Botuello</emph></speaker>
<l part="F">Il figlio? Egli disporne?</l>
<l part="I">Bada.</l>
</sp>

<sp><speaker><emph>Maria</emph></speaker>
<l part="F">Ei disporne? non l'ardisco io stessa:</l>
<l part="I">pensa, se il lascio altrui.</l>
</sp>

<sp><speaker><emph>Botuello</emph></speaker>
<l part="F">Dunque antivedi,</l>
<l part="I">ch'altri nol tolga a te.</l>
</sp>

<sp><speaker><emph>Maria</emph></speaker>
<l part="F">— Ma, dove or vanno</l>
<l part="I">i tuoi detti a ferir? sai forse?...</l>
</sp>

<sp><speaker><emph>Botuello</emph></speaker>
<l part="F">Io?... Nulla...</l>
<l>Ma penso pur, ch'oggi qui forse a caso</l>
<l>non torna Arrigo. Ai delator, che molti</l>
<l>sariano in corte, io primo tutte ho tronche</l>
<l>le vie finora, onde (o supposte, o vere)</l>
<l>mai non giungesser le minacce vane</l>
<l>di Arrigo a te. Ma, se a più rei disegni</l>
<l>ei mai volgesse il suo pensier, mio incarco</l>
<l>ad ogni rischio allor fia di svelarti,</l>
<l>non ciò ch'ei dice, ciò che oprar si attenta.</l>
</sp>

<sp><speaker><emph>Maria</emph></speaker>
<l>Certo, ei finora i replicati inviti</l>
<l>miei non curò... Chi può saper?... Ma, dimmi;</l>
<l>qualche doppia sua mira oggi il potrebbe</l>
<l part="I">ritrarre in corte?</l>
</sp>

<sp><speaker><emph>Botuello</emph></speaker>
<l part="F">Nol cred'io; ma stolto</l>
<l>consigliero sarei, se a te non fessi</l>
<l>antiveder quanto or possibil fora.</l>
<l>Soverchio amor mai nol pungea del figlio:</l>
<l>or, perché il chiede? Ormondo, anch'ei bramoso,</l>
<l>veder pretende il regal germe: ei reca</l>
<l>l'arti con sé della britanna donna:</l>
<l>tutto esser può: nulla sarà; ma in trono</l>
<l>cieca fidanza, è inescusabil fallo.</l>
</sp>

<sp><speaker><emph>Maria</emph></speaker>
<l>Precipitar d'una in un'altra angoscia</l>
<l>ognor dovrò? Fatal destino!... Eppure,</l>
<l part="I">che far poss'io?</l>
</sp>

<sp><speaker><emph>Botuello</emph></speaker>
<l part="F">Vegliar, mentr'io pur veglio;</l>
<l>altro non dei. Sia falso il temer mio;</l>
<l>purché dannoso altrui non sia, non nuoce.</l>
<l>Sotto qual vuoi più verisimil velo,</l>
<l>fa' soltanto che Arrigo abbia or diversa</l>
<l>stanza da questa, ove il regal tuo pegno</l>
<l>si alberga; e qui de' tuoi più fidi il lascia</l>
<l>a guardia sempre. Ad abitar tu quindi,</l>
<l>quasi a più lieto o più salubre ostello,</l>
<l>con Arrigo ne andrai la rocca antica,</l>
<l>che la città torreggia; ivi ben tosto</l>
<l>vedrai qual possa abbia il tuo amor sovr'esso.</l>
<l>Così al ben far gli apri ogni strada; e togli</l>
<l>sol ch'ei non possa, né a sé pur, far danno.</l>
</sp>

<sp><speaker><emph>Maria</emph></speaker>
<l>Saggio consiglio; io mi v'attengo. Intanto</l>
<l>tu, per mia gloria sicurezza e pace,</l>
<l>trova efficaci e dolci mezzi, ond'io</l>
<l>prevenga il mal, che irrimediabil fora.</l>
</sp>

</div2>
</div1>

<div1 type="atto">
<head>ATTO III</head>
<div2 type="scena">
<head>SCENA I</head>
<stage>ARRIGO</stage>

<sp><speaker><emph>Arrigo</emph></speaker>
<l>No, l'indugiar non vale; e omai non deggio</l>
<l>più rispetti adoprare. Onor fallace</l>
<l>mi si fa, mal mio grado: a che assegnarmi</l>
<l>quella insolita stanza?... È ver, che un tetto</l>
<l>mal coll'inganno l'innocenza alberga;</l>
<l>e me non cape scellerata reggia:</l>
<l>ma soverchio è l'oltraggio; aperto è troppo</l>
<l>il diffidare. Al fin si scelga, al fine,</l>
<l>un partito qualunque. — Ormondo chiede</l>
<l>di favellarmi; ei s'oda. Or forse scampo</l>
<l>(chi sa?) mi s'apre, donde io men lo attendo.</l>
</sp>

</div2>
<div2 type="scena">
<head>SCENA II</head>

<stage>ARRIGO, ORMONDO</stage>

<sp><speaker><emph>Arrigo</emph></speaker>
<l>Ben venga Ormondo alla novella corte,</l>
<l part="I">cui niuna havvi simìle.</l>
</sp>

<sp><speaker><emph>Ormondo</emph></speaker>
<l part="F">A noi son note</l>
<l>tue vicende, pur troppo; e me non manda</l>
<l>qui Elisabetta spettator soltanto:</l>
<l>ma, piena il cor per te di doglia, vuolmi</l>
<l>fra voi stromento d'una intera pace.</l>
</sp>

<sp><speaker><emph>Arrigo</emph></speaker>
<l>Pace? ove appien non è uguaglianza, pace?</l>
<l>Men lusingai più volte anch'io, ma sempre</l>
<l part="I">deluso fui.</l>
</sp>

<sp><speaker><emph>Ormondo</emph></speaker>
<l part="F">Pur, questo giorno a pace</l>
<l part="I">sacro parmi...</l>
</sp>

<sp><speaker><emph>Arrigo</emph></speaker>
<l part="F">T'inganni. È questo il giorno</l>
<l>scelto a varcar meco ogni meta: e questo</l>
<l>a un tempo è il dì, ch'oltre soffrir più niego.</l>
</sp>

<sp><speaker><emph>Ormondo</emph></speaker>
<l>Ma che? non credi che sincera in core</l>
<l part="I">sia ver te la regina?</l>
</sp>

<sp><speaker><emph>Arrigo</emph></speaker>
<l part="F">Il cor? chi 'l vede?</l>
<l>Ma, né pur detti, onde affidar mi deggia,</l>
<l part="I">odo da lei.</l>
</sp>

<sp><speaker><emph>Ormondo</emph></speaker>
<l part="F">S'ella t'inganna, è giusto</l>
<l>lo sdegno in te. Benché di pace io venga</l>
<l>mediator, pur oso (e a me l'impone</l>
<l>Elisabetta, ove fia d'uopo) offrirti</l>
<l>qual più brami, o consiglio, o aiuto, o scorta.</l>
</sp>

<sp><speaker><emph>Arrigo</emph></speaker>
<l>Ben io, per me, strada a vendetta aprirmi</l>
<l>potrei, se in cor basso desio chiudessi:</l>
<l>ma, pur troppo, né scorta havvi, né aiuto,</l>
<l>che a disserrarmi omai le vie bastasse</l>
<l>della pace, ch'io bramo. Oh duro stato,</l>
<l>quello in cui vivo! Se alla forza io volgo</l>
<l>il mio pensier, tosto, se pur non reo,</l>
<l>rassembro ingrato almeno: eppur, se dolce</l>
<l>mi mostro alquanto, oltre ogni modo accresco</l>
<l>baldanza e ardir di questi schiavi in core,</l>
<l>che d'ogni mal son fonte. A nulla io quindi</l>
<l>fra quanto imprender pur potrei, mi appiglio:</l>
<l>e spontaneo prescelgo irmene in bando.</l>
</sp>

<sp><speaker><emph>Ormondo</emph></speaker>
<l>Che vuoi tu fare, o re? S'io dir tel debbo,</l>
<l>peggior del mal questo rimedio parmi.</l>
</sp>

<sp><speaker><emph>Arrigo</emph></speaker>
<l>Tal non mi pare: e spero abbia a tornarne</l>
<l>più danno altrui, che non a me vergogna.</l>
</sp>

<sp><speaker><emph>Ormondo</emph></speaker>
<l>Ma, non sai tu, che un re fuor di suo seggio,</l>
<l>più che a pietà, vien preso a scherno? E ov'egli</l>
<l>pietà pur desti, può appagarsen mai?</l>
</sp>

<sp><speaker><emph>Arrigo</emph></speaker>
<l>Che val superbia, ove di possa è vuota?</l>
<l>Non obbedito re, minor d'ogni uomo</l>
<l part="I">io son qui omai.</l>
</sp>

<sp><speaker><emph>Ormondo</emph></speaker>
<l part="F">Ma, di privato i dritti</l>
<l>forse racquisti in mutar cielo? o il nome</l>
<l>di re ti togli? Ah! poiché ardir men porgi</l>
<l>col tuo parlar, ch'io ten convinca or soffri. —</l>
<l>Dove indrizzar tuoi passi? in Gallia? pensa,</l>
<l>ch'ivi e di sangue e d'amistà congiunta</l>
<l>la regia stirpe è con Maria; che tutti</l>
<l>fan plauso a lei colà, dove de' molli</l>
<l>costumi loro ella da pria s'imbevve.</l>
<l>Colà di Roma un messaggier, munito</l>
<l>di perdonanze e di veleni, stassi</l>
<l>presto ad invader, se glien dai tu il campo,</l>
<l>questo infelice regno. A' tuoi nemici</l>
<l>datti preso tu stesso: e reo sapranno</l>
<l part="I">farti essi tosto...</l>
</sp>

<sp><speaker><emph>Arrigo</emph></speaker>
<l part="F">Ed agli amici in mezzo</l>
<l part="I">fors'io qui sto?</l>
</sp>

<sp><speaker><emph>Ormondo</emph></speaker>
<l part="F">Stai nel tuo regno. — Indarno</l>
<l>ti aggiungerei, come l'Ispano infido,</l>
<l>l'Italo imbelle, asil mal certo l'uno,</l>
<l>infame l'altro, a te sarian: più dico;</l>
<l>(e vedrai quindi se verace io parli)</l>
<l>dal ricovrarti a Elisabetta appresso,</l>
<l part="I">io primier ti sconsiglio.</l>
</sp>

<sp><speaker><emph>Arrigo</emph></speaker>
<l part="F">E asil mi fora,</l>
<l>terra ov'io fui da libertà diviso?</l>
<l>Ciò non mi cade in mente: ivi rattiensi</l>
<l part="I">a forza ancor la madre mia...</l>
</sp>

<sp><speaker><emph>Ormondo</emph></speaker>
<l part="F">Nol vedi</l>
<l>chiaro or per te? la madre tua sarebbe</l>
<l>qui men secura e libera, d'assai.</l>
<l>Nol niego; avversa Elisabetta avesti:</l>
<l>ma si cangian coi tempi anco i consigli.</l>
<l>Vide appena di voi nascer l'erede</l>
<l>del suo non men, che del materno regno,</l>
<l>ch'ella, appieno placata, ogni sua mira</l>
<l>rivolse in lui, quasi a sua prole; e schiva</l>
<l>quindi ognor più di sottoporsi ell'era</l>
<l>al maritale giogo. Udendo poscia,</l>
<l>che da Maria tenuto eri in non cale;</l>
<l>che i non schiavi di Roma erano oppressi,</l>
<l>e che col latte il regio pargoletto</l>
<l>superstiziosi error bevendo andava,</l>
<l>forte glien dolse. Or quindi ella m'impone,</l>
<l>che se Maria ver te modi non cangia,</l>
<l>io mi volga a te solo; e mezzi io t'offra,</l>
<l>(di sangue no, che al par di te lo abborre)</l>
<l>ma tali, onde tu stesso al chiaror prisco</l>
<l>t'abbi a tornare. — In un, libero farti;</l>
<l>la mia sovrana compiacere; il figlio</l>
<l>più in alto porre, ed in più stabil sorte;</l>
<l>trar d'inganno Maria; tuoi rei nemici</l>
<l>annichilar: ciò tutto, ove tu il vogli,</l>
<l part="I">tosto il potrai.</l>
</sp>

<sp><speaker><emph>Arrigo</emph></speaker>
<l part="M">Che parli?</l>
</sp>

<sp><speaker><emph>Ormondo</emph></speaker>
<l part="F">Il ver: tu solo</l>
<l>puoi far ciò ch'altri né tentar pur puote. —</l>
<l>Il regio erede, il tuo figliuol fia 'l mezzo</l>
<l part="I">di tua grandezza, e in un di pace...</l>
</sp>

<sp><speaker><emph>Arrigo</emph></speaker>
<l part="F">Or, come?...</l>
</sp>

<sp><speaker><emph>Ormondo</emph></speaker>
<l>Servo ei s'educa a Roma in queste soglie;</l>
<l>ei, che seder sovra il britanno trono</l>
<l>pur debbe un dì. Ciò di mal occhio han visto</l>
<l>Elisabetta, e il regno suo: recenti</l>
<l>son nella patria mia le piaghe ancora,</l>
<l>onde, instigata dall'ispan Filippo,</l>
<l>altra Maria lo afflisse. Odio profondo,</l>
<l>eterno, e tale in noi lasciò la ispana</l>
<l>devota rabbia, che morir vuol pria</l>
<l>ciascun di noi, che all'abborrita cruda</l>
<l>religion di sangue obbedir mai.</l>
<l>Forza fia pur, che il tuo figliuol si stacchi</l>
<l>dal roman culto, il dì che al soglio nostro</l>
<l>ei salirà: non fia 'l miglior per tutti</l>
<l>ch'egli in error, cui dee lasciar, non cresca?</l>
</sp>

<sp><speaker><emph>Arrigo</emph></speaker>
<l>Chi 'l niega? E tu, credi me forse in core</l>
<l>ligio a Roma più ch'altri? Ma il mio figlio,</l>
<l>cui pur anco il vedere a me si vieta,</l>
<l part="I">come educarlo a senno mio?...</l>
</sp>

<sp><speaker><emph>Ormondo</emph></speaker>
<l part="F">Ma tutto</l>
<l>tutto otterresti, se in poter tuo pieno</l>
<l part="I">lo avessi tu.</l>
</sp>

<sp><speaker><emph>Arrigo</emph></speaker>
<l part="M">Quindi ei m'è tolto.</l>
</sp>

<sp><speaker><emph>Ormondo</emph></speaker>
<l part="F">E quindi</l>
<l part="I">ritor tu il dei.</l>
</sp>

<sp><speaker><emph>Arrigo</emph></speaker>
<l part="M">Veglian custodi.</l>
</sp>

<sp><speaker><emph>Ormondo</emph></speaker>
<l part="F">E' puonsi</l>
<l part="I">deludere, comprare...</l>
</sp>

<sp><speaker><emph>Arrigo</emph></speaker>
<l part="F">E pon, ch'io l'abbia;</l>
<l part="I">poscia il serbarlo...</l>
</sp>

<sp><speaker><emph>Ormondo</emph></speaker>
<l part="F">Io te lo serbo. Al fianco</l>
<l>d'Elisabetta ei crescerà: gli fia</l>
<l>ella più assai che madre. Ivi altamente</l>
<l>nudrirassi a regnar; sol ch'io pervenga</l>
<l>a trafugarlo, e ti vedrai tu tosto</l>
<l>signor del tutto. Reggitor sovrano</l>
<l>di questo regno pel crescente figlio</l>
<l>Elisabetta proclamar faratti;</l>
<l>potrai tu quindi alla tua sposa parte</l>
<l>dare qual più vorrai; quella che appunto</l>
<l part="I">mertar parratti...</l>
</sp>

<sp><speaker><emph>Arrigo</emph></speaker>
<l part="F">— Assai gran trama è questa.</l>
</sp>

<sp><speaker><emph>Ormondo</emph></speaker>
<l part="I">Spiaceti?</l>
</sp>

<sp><speaker><emph>Arrigo</emph></speaker>
<l part="M">No; ma scabra parmi.</l>
</sp>

<sp><speaker><emph>Ormondo</emph></speaker>
<l part="F">Ardisci;</l>
<l part="I">lieve si fa.</l>
</sp>

<sp><speaker><emph>Arrigo</emph></speaker>
<l part="F">Troppo parlammo. Or vanne:</l>
<l part="I">vo' meditarvi a posta mia.</l>
</sp>

<sp><speaker><emph>Ormondo</emph></speaker>
<l part="F">Fra poco</l>
<l part="I">dunque a te riedo: il tempo stringe...</l>
</sp>

<sp><speaker><emph>Arrigo</emph></speaker>
<l part="F">A notte</l>
<l>già ben oltre avanzata, a me ritorna,</l>
<l part="I">quanto più 'l puoi, non osservato.</l>
</sp>

<sp><speaker><emph>Ormondo</emph></speaker>
<l part="F">Ai cenni</l>
<l>tuoi ne verrò. Pensa frattanto, o Arrigo,</l>
<l>che il colpo, allor ch'egli aspettato è meno,</l>
<l>più certo è sempre; e che ragion di stato</l>
<l>il vuole; e ch'util sei per trarne, e laude.</l>
</sp>

</div2>
<div2 type="scena">
<head>SCENA III</head>
<stage>ARRIGO</stage>

<sp><speaker><emph>Arrigo</emph></speaker>
<l>Laude trarronne, ov'io 'l vantaggio n'abbia. —</l>
<l>Gran trama è questa, e può gran danno uscirne...</l>
<l>Ma pur, qual danno? Ove a me nulla giovi,</l>
<l>a tal son io, che nulla omai mi nuoce...</l>
<l>Chi vien? Che cerca or qui da me costui?</l>
</sp>

</div2>
<div2 type="scena">
<head>SCENA IV</head>

<stage>ARRIGO, BOTUELLO</stage>

<sp><speaker><emph>Arrigo</emph></speaker>
<l>Che vuoi da me? Forse gli usati omaggi</l>
<l part="I">rechi al non tuo signore?</l>
</sp>

<sp><speaker><emph>Botuello</emph></speaker>
<l part="F">Io pur ti sono,</l>
<l>benché mi sdegni, suddito ognor fido.</l>
<l>A te mi manda la regina: ell'ode</l>
<l>che tu, quasi d'oltraggio, alta querela</l>
<l>fai risuonar dell'assegnato ostello</l>
<l>Or sappi, ch'ella ivi albergar pur anco</l>
<l>teco in breve disegna: a un tempo dirti</l>
<l part="I">deggio...</l>
</sp>

<sp><speaker><emph>Arrigo</emph></speaker>
<l part="F">Assai più che la diversa stanza,</l>
<l>duolmi il veder, che riferita venga</l>
<l>ogni parola mia: pur non m'è nuova</l>
<l>tal cosa. Or va'; dille, che s'io tenermi</l>
<l>di ciò non debbo offeso, a me ne fia</l>
<l>se non creduta più, più almen gradita,</l>
<l>dalla sua propria bocca la discolpa;</l>
<l part="I">e non per via di nunzio...</l>
</sp>

<sp><speaker><emph>Botuello</emph></speaker>
<l part="F">Ove più alquanto</l>
<l>benigno a lei l'orecchio tu porgessi,</l>
<l>signor, ben altro di sua bocca udresti:</l>
<l>né scelto io fora messagger: ma, teme</l>
<l part="I">ella, che a te i suoi detti...</l>
</sp>

<sp><speaker><emph>Arrigo</emph></speaker>
<l part="F">Ella co' detti</l>
<l>spiacermi teme; e in un, coll'opre, il brama.</l>
</sp>

<sp><speaker><emph>Botuello</emph></speaker>
<l>T'inganni. Io so quant'ella t'ami; e in prova,</l>
<l>io, benché a te sgradito, io, benché a torto</l>
<l>a te sospetto, or mi addossai di farti</l>
<l>tale un messaggio, che affidarlo ad altri</l>
<l>non vorria la regina: e tal, che udirlo</l>
<l>tu pure il dei; né di sua bocca il puote</l>
<l>Maria spiegar: cosa, che a dirsi è dura,</l>
<l>ma che pur segno ella è d'amor non lieve,</l>
<l>se detta vien, qual me l'impone, in guisa</l>
<l part="I">di amichevol rampogna.</l>
</sp>

<sp><speaker><emph>Arrigo</emph></speaker>
<l part="F">Arbitro vieni</l>
<l>d'ascosi arcani tu? — Ma tu, chi sei?</l>
</sp>

<sp><speaker><emph>Botuello</emph></speaker>
<l>... Poiché obliar vuoi di Dumbàr la fuga,</l>
<l>donde, spenti i ribelli, entrambi voi</l>
<l>qui ricondussi in vostro seggio; io sono</l>
<l>tal, ch'or favella, perché il dir gli è imposto.</l>
</sp>

<sp><speaker><emph>Arrigo</emph></speaker>
<l part="I">Non mi è l'udirti imposto.</l>
</sp>

<sp><speaker><emph>Botuello</emph></speaker>
<l part="F">Altri pur odi.</l>
</sp>

<sp><speaker><emph>Arrigo</emph></speaker>
<l part="I">Che parli? Altri?... Che ardire?...</l>
</sp>

<sp><speaker><emph>Botuello</emph></speaker>
<l part="F">In queste soglie</l>
<l>tradito sei; ma non da chi tu il pensi.</l>
<l>Più che a noi tutti, a te dovria sospetto</l>
<l>un uom parer, cui d'oratore il nome</l>
<l>a perfidia impunita è invito e sprone.</l>
<l>Messo di pace a noi non viene Ormondo;</l>
<l part="I">e a lungo pur tu l'odi; e a lui...</l>
</sp>

<sp><speaker><emph>Arrigo</emph></speaker>
<l part="F">Felloni!</l>
<l>Questo già mi si ascrive anco a delitto?</l>
<l>Vili voi, vili, al par che iniqui; a male,</l>
<l>voi tutto a male ite torcendo. Ormondo</l>
<l>chiesta udienza ottenne: io nol cercai;</l>
<l part="I">messo ei non viene a me...</l>
</sp>

<sp><speaker><emph>Botuello</emph></speaker>
<l part="F">Perfido ei viene</l>
<l>contro di te bensì: né fosse egli altro</l>
<l>che traditor! ma non discreto, e meno</l>
<l>destro, ei già si mostrò: troppo affrettossi</l>
<l>a disvelar le ascose sue speranze,</l>
<l>e i rei disegni: onde ei tradia se stesso</l>
<l>anzi tempo di tanto, che già il tutto</l>
<l>sa la regina, pria che teco ei parli.</l>
<l>Né sdegno in lei, quanto pietà, ne nasce</l>
<l>dell'ingannato. In nome suo, ten prego,</l>
<l>esci d'errore, o re; né con tuo biasmo</l>
<l>arrecar vogli ai traditor vantaggio,</l>
<l part="I">danno a chi t'ama.</l>
</sp>

<sp><speaker><emph>Arrigo</emph></speaker>
<l part="F">— O chiaro parla, o taci:</l>
<l>misteriosi accenti io non intendo:</l>
<l>soltanto io so, che dove al par voi tutti</l>
<l>traditor siete, io mal fra voi ravviso</l>
<l part="I">qual mi tradisca.</l>
</sp>

<sp><speaker><emph>Botuello</emph></speaker>
<l part="F">Egli è il vederlo lieve;</l>
<l>cui più il tradirti giova. Elisabetta,</l>
<l>invida ognora aspra nemica vostra,</l>
<l>pace teme fra voi. Da lei che speri?</l>
</sp>

<sp><speaker><emph>Arrigo</emph></speaker>
<l>Che spero?... Nulla: e nulla chieggio; e nulla...</l>
<l>Ma tu, che sai? che mi si appon? che crede</l>
<l part="I">Maria? che dice?...</l>
</sp>

<sp><speaker><emph>Botuello</emph></speaker>
<l part="F">A generoso core,</l>
<l>chi può rimorder fallo, altri ch'ei stesso?</l>
<l>Che degg'io dir? fuorché un iniquo è Ormondo;</l>
<l>che a te si tendon lacci; e che pel figlio,</l>
<l>per l'innocente figlio, or ti scongiura</l>
<l part="I">Maria, piangendo...</l>
</sp>

<sp><speaker><emph>Arrigo</emph></speaker>
<l part="F">Oh! di che piange?... Lacci,</l>
<l part="I">tendi a me tu...</l>
</sp>

<sp><speaker><emph>Botuello</emph></speaker>
<l part="F">Signor, te stesso inganni;</l>
<l>io non t'inganno. Eran d'Ormondo note</l>
<l>le fraudi già: già da' suoi detti incauti</l>
<l>pria traspirò quell'empio tradimento,</l>
<l part="I">ch'egli a propor ti venne...</l>
</sp>

<sp><speaker><emph>Arrigo</emph></speaker>
<l part="F">A me?... Che dirmi</l>
<l>osi, ribaldo?... Or, se prosiegui, io farti...</l>
</sp>

<sp><speaker><emph>Botuello</emph></speaker>
<l part="I">Signor, compiuto ho il dover mio.</l>
</sp>

<sp><speaker><emph>Arrigo</emph></speaker>
<l part="F">Compiuto</l>
<l part="I">ho il mio soffrir.</l>
</sp>

<sp><speaker><emph>Botuello</emph></speaker>
<l part="F">Parlai, perch'io 'l dovea...</l>
</sp>

<sp><speaker><emph>Arrigo</emph></speaker>
<l part="I">Più del dover parlasti. Esci.</l>
</sp>

<sp><speaker><emph>Botuello</emph></speaker>
<l part="F">Che deggio</l>
<l part="I">alla regina dire?</l>
</sp>

<sp><speaker><emph>Arrigo</emph></speaker>
<l part="F">Esci; va'; dille,...</l>
<l part="I">che un temerario sei.</l>
</sp>

<sp><speaker><emph>Botuello</emph></speaker>
<l part="M">Signor...</l>
</sp>

<sp><speaker><emph>Arrigo</emph></speaker>
<l part="F">Non esci?</l>
</sp>

</div2>
<div2 type="scena">
<head>SCENA V</head>
<stage>ARRIGO</stage>

<sp><speaker><emph>Arrigo</emph></speaker>
<l>Iniqui tutti; ed io pur anco. — Oh fero</l>
<l>baratro atroce d'ogni infamia e fraude!</l>
<l>Stolto! che volli a messaggier britanno</l>
<l part="I">prestar io fede?</l>
</sp>

</div2>
<div2 type="scena">
<head>SCENA VI</head>

<stage>ARRIGO, ORMONDO</stage>

<sp><speaker><emph>Arrigo</emph></speaker>
<l part="M">Oh! già ritorni?</l>
</sp>

<sp><speaker><emph>Ormondo</emph></speaker>
<l part="F">Un solo</l>
<l>dubbio ancor mi rimane: onde a te riedo...</l>
</sp>

<sp><speaker><emph>Arrigo</emph></speaker>
<l>Traditor malaccorto; osi tu, vile,</l>
<l part="I">venirmi innanzi?</l>
</sp>

<sp><speaker><emph>Ormondo</emph></speaker>
<l part="M">Or, che mai fu?...</l>
</sp>

<sp><speaker><emph>Arrigo</emph></speaker>
<l part="F">Sperasti,</l>
<l>ch'io nol sapessi, onde l'offerte inique</l>
<l>moveano? e speri, che impunita ell'abbia</l>
<l part="I">a rimaner tua fraude?</l>
</sp>

<sp><speaker><emph>Ormondo</emph></speaker>
<l part="F">Onde improvviso</l>
<l part="I">ti cangi? Or dianzi favellavi...</l>
</sp>

<sp><speaker><emph>Arrigo</emph></speaker>
<l part="F">Or dianzi</l>
<l>veder voll'io, fin dove insidiose</l>
<l>arti nemiche, sotto vel di pace,</l>
<l>giungeriano. — Ma tu, credestil mai,</l>
<l>ch'io mendicar nel vostro infido regno</l>
<l>a me soccorso, alla mia prole asilo,</l>
<l part="I">volessi io mai?</l>
</sp>

<sp><speaker><emph>Ormondo</emph></speaker>
<l part="F">... Se fabro io fui d'inganni</l>
<l part="I">teco, or di me colpa tu il credi?</l>
</sp>

<sp><speaker><emph>Arrigo</emph></speaker>
<l part="F">Colpa</l>
<l>di te, di chi t'invia, dell'abborrito</l>
<l part="I">tuo ministero...</l>
</sp>

<sp><speaker><emph>Ormondo</emph></speaker>
<l part="F">Della orribil corte,</l>
<l>ov'io mi sto, di' meglio: di quest'atra</l>
<l>gente infame, è la colpa. Ardito avrei</l>
<l>tentarti io mai, sol per me stesso? a tanto</l>
<l>Maria fe' trarmi; a' cui comandi appieno</l>
<l>Elisabetta di obbedir m'impone.</l>
<l>Ciò ch'ella volle, io dissi: ed or mi accusa,</l>
<l>di ciò a te stesso un doppio tradimento? —</l>
<l>Deluso omai, no, non sarò: fra voi,</l>
<l>cessi il ciel, ch'io mi adopri in nulla omai.</l>
<l>Io, d'ogni cosa che accader qui debba,</l>
<l>innocente son io; tale or mi grido;</l>
<l>tal griderommi ad alta voce ognora.</l>
</sp>

</div2>
<div2 type="scena">
<head>SCENA VII</head>
<stage>ARRIGO</stage>

<sp><speaker><emph>Arrigo</emph></speaker>
<l>Ben di' tu il ver; presso a colei chi è reo? —</l>
<l>Io son preso a dileggio? oh rabbia! — Udrammi</l>
<l>l'iniqua, ancor sola una volta udrammi.</l>
<l>Di brevi detti ultimo sfogo è forza</l>
<l>ch'io doni al furor mio: ma tempo è poscia</l>
<l>di tentar più efficaci arditi colpi.</l>
</sp>

</div2>
</div1>

<div1 type="atto">
<head>ATTO IV</head>
<div2 type="scena">
<head>SCENA I</head>

<stage>ARRIGO, MARIA</stage>

<sp><speaker><emph>Arrigo</emph></speaker>
<l>Donna, il fingere abborro; a me non giova;</l>
<l>e, giovasse pur anco, io nol potrei.</l>
<l>Ma tu, perché di menzognero affetto</l>
<l>perfide voglie vesti? Io già t'offesi,</l>
<l>è ver; ma apertamente ognor ti offesi.</l>
<l>Norma imparar da me dovevi almeno,</l>
<l>come un tuo pari offendere si debba.</l>
</sp>

<sp><speaker><emph>Maria</emph></speaker>
<l>Qual favellar? Che fu? già, pria che salda</l>
<l>fra noi concordia si rinnovi, ascolto...</l>
</sp>

<sp><speaker><emph>Arrigo</emph></speaker>
<l>Fra noi concordia? Sempiterna io giuro</l>
<l>inimistà fra noi: schiudi i tuoi sensi;</l>
<l>m'imìta: io voglio a te insegnar la via,</l>
<l>onde trabocchi il rattenuto a lungo</l>
<l>rancor tuo cupo: io risparmiarti voglio</l>
<l>più finzioni, e più lusinghe omai;</l>
<l part="I">e più delitti.</l>
</sp>

<sp><speaker><emph>Maria</emph></speaker>
<l part="F">Oh cielo! e tal rampogna</l>
<l part="I">merto io da te?</l>
</sp>

<sp><speaker><emph>Arrigo</emph></speaker>
<l part="F">Ben dici. A tal sei giunta,</l>
<l>che il rampognarti è vano. Assai fia meglio</l>
<l>disdegnoso silenzio; altro non merti: —</l>
<l>ma pur, mi è dolce un breve sfogo; e il farti</l>
<l>or, per l'ultima volta, udir mia dura,</l>
<l>al reo tuo cor non comportabil voce. —</l>
<l>Mezzi appo me, più forti assai de' tuoi,</l>
<l>e meno infami, stanno. In guise mille</l>
<l>a te far fronte entro al tuo regno io posso:</l>
<l>né il tuo poter mel toglie: a me nol vieta</l>
<l>altri, ch'io stesso: avviluppar non voglio</l>
<l>nelle private rie nostre contese</l>
<l>quest'innocente popolo. — Ma, udrai</l>
<l>al nuovo dì, ciò che di me n'avvenne:</l>
<l>pur che a te presso io mai non rieda. Ai fidi</l>
<l>tuoi consiglieri, e a' tuoi rimorsi in mezzo,</l>
<l part="I">(se pur ten resta) omai ti lascio.</l>
</sp>

<sp><speaker><emph>Maria</emph></speaker>
<l part="F">Ingrato,...</l>
<l>per più non dirti: e il guiderdon fia questo</l>
<l>dell'immenso amor mio? del soffrir lungo?</l>
<l>del soverchio soffrir?... Così mi parli?...</l>
<l>Così ti scolpi? — In te il dispregio, or donde?</l>
<l>Chi son io non rimembri, e chi tu fosti?...</l>
<l>Deh! perdona; or mi sforzi a dirti cosa,</l>
<l>che a me più il dir, che a te l'udirla, incresce.</l>
<l>Ma, in che t'offesi io mai? Nell'invitarti</l>
<l>a tornar, forse? in raccettarti troppo</l>
<l>più caldamente ch'io mai nol dovessi?</l>
<l>nel concederti troppo? o nel supporti</l>
<l>di pentimento, e di consiglio ancora</l>
<l>capace, o almen di gratitudin lieve,</l>
<l part="I">il duro petto?</l>
</sp>

<sp><speaker><emph>Arrigo</emph></speaker>
<l part="F">In trono siedi: e il trono</l>
<l>alta efficace ell'è ragion pur sempre.</l>
<l>Ma, stupor nullo è in me: quanto ora avviemmi,</l>
<l>tutto aspettai. Pure, il saper ti giovi,</l>
<l>ch'io né di furto oprerò mai, né a caso;</l>
<l>che sconsigliato, debile, atterrito</l>
<l>non son, qual pensi; e che vostre arti vili...</l>
</sp>

<sp><speaker><emph>Maria</emph></speaker>
<l>Opra a tuo senno omai: sol io ti priego,</l>
<l>che non s'interessa il tuo parlar di motti</l>
<l>per me oltraggiosi, indi egualmente indegni</l>
<l part="I">di chi gli ascolta, e di chi gli usa.</l>
</sp>

<sp><speaker><emph>Arrigo</emph></speaker>
<l part="F">In detti</l>
<l>t'offendo io sempre; e me tu in fatti offendi.</l>
<l part="I">Fuor di memoria già?...</l>
</sp>

<sp><speaker><emph>Maria</emph></speaker>
<l part="F">Profondamente</l>
<l>memoria in cor dei tanti avvisi io serbo,</l>
<l>ch'io non curai; saggi, veraci avvisi;</l>
<l>che i tuoi modi, il tuo cor, te, qual ti sei,</l>
<l>pingeanmi appien, pria che la man ti dessi.</l>
<l>Creder non volli, e non veder, pur troppo</l>
<l>cieca d'amor... Chi s'infingeva allora?...</l>
<l>Rispondi, ingrato... Ahi lassa me! — Ma tardo</l>
<l>è il pentirmene, e vano... Oh cielo!... E fia,</l>
<l>fia dunque ver, che ad ogni costo or vogli</l>
<l>nemica avermi?... Ah! nol potrai. Ben vedi;</l>
<l>di sdegno appena passeggera fiamma</l>
<l>tu accendi in me: solo un tuo detto basta</l>
<l>a cancellare ogni passata offesa:</l>
<l>pur che tu l'oda, è l'amor mio già presto</l>
<l>a riparlarmi. Or, deh! perché non vuoi,</l>
<l>qual ch'ella sia, narrarmi or la cagione</l>
<l part="I">del novello tuo sdegno? Io tosto...</l>
</sp>

<sp><speaker><emph>Arrigo</emph></speaker>
<l part="F">Udirla</l>
<l>vuoi dal mio labbro dunque; ancor che nota,</l>
<l>non men che a me, ti sia? ten farò paga.</l>
<l>Non del finto amor tuo, non delle finte</l>
<l>tue parolette; e non dell'assegnata</l>
<l>diversa stanza; e non del tolto figlio;</l>
<l>e non di regia autorità promessa,</l>
<l>già omai tornata in più insolenti oltraggi;</l>
<l>di tanto io no, non mi querelo: i modi</l>
<l>usati tuoi, son questi; è mia la colpa,</l>
<l>s'io a te credea. Ma il sol, ch'io non comporto,</l>
<l>è l'oltraggio che a me novello or fai.</l>
<l>E che? di tante tue stolte vendette,</l>
<l>che ordisci ognora a danno mio, tu chiami</l>
<l>anco la iniqua Elisabetta a parte?</l>
</sp>

<sp><speaker><emph>Maria</emph></speaker>
<l part="I">Che mai mi apponi? Oh ciel! qual prova?...</l>
</sp>

<sp><speaker><emph>Arrigo</emph></speaker>
<l part="F">Ormondo</l>
<l>perfido è, sì, ma non quant'altri; invano</l>
<l>a tentare, a promettere, a sedurre,</l>
<l>e a lusingar, me l'inviasti. Udissi</l>
<l>trama simìl giammai? Volermi a forza</l>
<l>far traditore? onde ritrar pretesti</l>
<l part="I">poi di velata iniquità...</l>
</sp>

<sp><speaker><emph>Maria</emph></speaker>
<l part="F">Che ascolto?</l>
<l part="I">M'incenerisca il ciel, s'io mai...</l>
</sp>

<sp><speaker><emph>Arrigo</emph></speaker>
<l part="F">Non vale,</l>
<l>no, spergiurare. Intera io ben conobbi</l>
<l>la fraude tosto, e acconsentirvi io finsi,</l>
<l>per ingannar l'ingannator: ma stanco</l>
<l>già son d'arte sì vile: ebbe già piena</l>
<l>da me risposta Ormondo. Or sprezzeratti</l>
<l>Elisabetta, che ti odiava pria;</l>
<l>ella a biasmarti, ella a gridar fia prima</l>
<l>que' tuoi stessi delitti, a cui t'ha spinto.</l>
</sp>

<sp><speaker><emph>Maria</emph></speaker>
<l>Vile impostura ell'è. Chi spender osa</l>
<l part="I">così il mio nome?...</l>
</sp>

<sp><speaker><emph>Arrigo</emph></speaker>
<l part="F">Atroce appieno han l'alma</l>
<l>tuoi; non ten doler: solo, in dar tempo</l>
<l>ai loro inganni, ancor non son ben dotti.</l>
<l>Botuello e Ormondo in nobile vicenda</l>
<l>spiar volendo nel mio cor tropp'entro,</l>
<l>troppo hanno il loro, e troppo aperto il tuo.</l>
</sp>

<sp><speaker><emph>Maria</emph></speaker>
<l>— Se in te ragion nulla potesse, o almeno</l>
<l>se tal tu fossi da ascoltarla, è lieve</l>
<l>chiarir qui tosto il tutto: entrambi insieme</l>
<l part="I">chiamarli; udire...</l>
</sp>

<sp><speaker><emph>Arrigo</emph></speaker>
<l part="F">A paragon venirne</l>
<l part="I">io di costoro?...</l>
</sp>

<sp><speaker><emph>Maria</emph></speaker>
<l part="F">E come in altra guisa</l>
<l>poss'io del ver convincerti? la benda</l>
<l part="I">come dagli occhi trarti?</l>
</sp>

<sp><speaker><emph>Arrigo</emph></speaker>
<l part="F">È tolta omai:</l>
<l>troppo veggo... — Ma pur, convinto e pago</l>
<l>vuoi farmi a un tempo tu? sol ten rimane</l>
<l>non dubbio un mezzo. Io di Botuello chieggo</l>
<l>a te l'altera ed esecrabil testa;</l>
<l>d'Ormondo il bando immantinente. — A tanto,</l>
<l part="I">di' sei tu presta?</l>
</sp>

<sp><speaker><emph>Maria</emph></speaker>
<l part="F">Io veggo al fin (pur troppo!)</l>
<l>veggo ove tendi. Ogni uom, che il vero dirmi</l>
<l>possa, a te spiace: ogni uomo in cui mi affidi,</l>
<l>nemico t'è. Su via, dunque la strage</l>
<l>or di Rizio rinnova: uso tu sei</l>
<l>a far le ingiuste tue vili vendette</l>
<l>di propria mano tua. Botuello puoi</l>
<l>nel modo stesso generosamente</l>
<l>trucidar tu, da forte; a te non posso</l>
<l>vietar delitti: a me ragion ben vieta</l>
<l>le ingiustizie di sangue. Ov'ei sia reo,</l>
<l>Botuèl si danni; ma si ascolti pria.</l>
<l>Or, mentr'io sottopor me stessa a schietto</l>
<l>e solenne giudizio non disdegno,</l>
<l>a dispotica voglia anco il più vile</l>
<l>sottoporre ardirò del popol mio?</l>
</sp>

<sp><speaker><emph>Arrigo</emph></speaker>
<l>Giustizia a' rei mai non si vieta, e muta</l>
<l>pe' buoni stassi: ecco il regnar, che giova. —</l>
<l part="I">Ti lascio; addio.</l>
</sp>

<sp><speaker><emph>Maria</emph></speaker>
<l part="M">Deh! m'odi...</l>
</sp>

<sp><speaker><emph>Arrigo</emph></speaker>
<l part="F">Ultima notte,</l>
<l>ch'io non al sonno, ma all'angoscie dono,</l>
<l>passarla io vo' nell'assegnata rocca.</l>
<l>L'invito accetto; e infin che l'alba lungi</l>
<l>dall'abborrita tua città mi scorga,</l>
<l>stanza ove teco io non mi stia, m'è grata.</l>
<l>Confusion recarti, ancor che lieve,</l>
<l>credea pur anco; ma il credea da stolto. —</l>
<l>Securo il viso hai quanto doppio il core.</l>
</sp>

</div2>
<div2 type="scena">
<head>SCENA II</head>
<stage>MARIA</stage>

<sp><speaker><emph>Maria</emph></speaker>
<l>— Misera me!... Dove son io?... Che debbo,</l>
<l>che far poss'io?... Qual furia oggi l'inspira?...</l>
<l>Onde i sospetti infami?... In che si affida?</l>
<l>Nel mio spregiato amor?... Ma, s'egli imprende?...</l>
<l>Ah! pur ch'ei resti... Ah! s'egli parte, in tutti</l>
<l>odio di me, più che di sé pietade,</l>
<l>ne andrà destando: e sallo il ciel s'io sono</l>
<l>d'altro rea, che d'averlo amato troppo,</l>
<l>e non ben conosciuto. Or, che diranno</l>
<l>gli empi settari, a calunniarmi avvezzi</l>
<l>da sì gran tempo già? Possenti assai</l>
<l>fansi ogni dì... Forse a costor si appoggia</l>
<l>l'indegno Arrigo... Ah, d'ogni parte io scorgo</l>
<l>timore, e dubbi, e perigli, ed errori!</l>
<l>Mal fia il risolver; dubitar fia il peggio...</l>
</sp>

</div2>
<div2 type="scena">
<head>SCENA III</head>

<stage>MARIA, BOTUELLO</stage>

<sp><speaker><emph>Maria</emph></speaker>
<l>Botuèl, deh! vieni: se al mio fero stato</l>
<l>tu di consiglio or non soccorri, io forse</l>
<l>di precipizio orribile sto all'orlo.</l>
</sp>

<sp><speaker><emph>Botuello</emph></speaker>
<l>Da gran tempo vi stai; ma or più che pria...</l>
</sp>

<sp><speaker><emph>Maria</emph></speaker>
<l part="I">E che? tu pur d'Arrigo i sensi?...</l>
</sp>

<sp><speaker><emph>Botuello</emph></speaker>
<l part="F">Io l'opre</l>
<l>di Arrigo so. Mi udisti mai, regina,</l>
<l>non che del tuo consorte, a te d'altr'uomo</l>
<l>accusatore io mai venirne? Eppure</l>
<l>necessitade oggi a ciò far mi astringe.</l>
</sp>

<sp><speaker><emph>Maria</emph></speaker>
<l part="I">Dunque trama si ordisce?</l>
</sp>

<sp><speaker><emph>Botuello</emph></speaker>
<l part="F">Ordirsi? a fine</l>
<l>tratta già fora, se Botuèl non era.</l>
<l>Quanto importasse il vigilar noi sempre</l>
<l>sovra Arrigo, e il saper del suo ritorno</l>
<l>la cagion vera, il sai, ch'io tel dicea:</l>
<l>ma poco andò, ch'io la scopriva appieno.</l>
<l>Introdotto appo lui, tentollo Ormondo;</l>
<l>pria lusinghe gli diè, promesse poscia:</l>
<l>quindi attentossi ei di proporgli, e ottenne,</l>
<l part="I">che a lui si desse il figliuol tuo...</l>
</sp>

<sp><speaker><emph>Maria</emph></speaker>
<l part="F">Che sento?</l>
<l part="I">a Ormondo?...</l>
</sp>

<sp><speaker><emph>Botuello</emph></speaker>
<l part="F">Sì; perché il trafughi in corte</l>
<l part="I">d'Elisabetta.</l>
</sp>

<sp><speaker><emph>Maria</emph></speaker>
<l part="F">Ahi traditor!... Mio figlio</l>
<l part="I">tormi?... Ed in man darlo a colei?...</l>
</sp>

<sp><speaker><emph>Botuello</emph></speaker>
<l part="F">Mercede</l>
<l>del tradimento pattuisce Arrigo,</l>
<l>ch'ei reggerà qui solo. A te dar legge,</l>
<l>di Roma il culto conculcar più sempre,</l>
<l>il proprio figlio in perdizion mandarne,</l>
<l part="I">(vedi padre!) ei disegna...</l>
</sp>

<sp><speaker><emph>Maria</emph></speaker>
<l part="F">Oh ciel! Deh! taci.</l>
<l>Inorridir mi sento... E avea poc'anzi</l>
<l>ei tanto ardir, che a me imputava, ei stesso,</l>
<l>artificio sì stolto? ei da me disse</l>
<l>indotto Ormondo a ordir la trama; e tesi</l>
<l part="I">da me tai lacci: iniquo!...</l>
</sp>

<sp><speaker><emph>Botuello</emph></speaker>
<l part="F">Ei teco all'arte</l>
<l>or ricorrea, temendo a te palese</l>
<l>già il tradimento. Io dianzi, in nome tuo,</l>
<l>di sconsigliarlo io m'attentava: ei scusa</l>
<l>cerca, e non trova, a tanto error; né il puote,</l>
<l>né il sa negare: in gravi accenti d'ira</l>
<l>quindi ei prorompe sì, che in me diviene</l>
<l>certezza omai ciò ch'era pria sospetto.</l>
<l>Corro ad Ormondo; e il debil cor d'Arrigo,</l>
<l>la dubbia fé, la poca sua fermezza</l>
<l>gli espongo; e fingo che la trama, incauto,</l>
<l>scoperta in parte hammi lo stesso Arrigo.</l>
<l>Scaltro nell'arti delle corti Ormondo,</l>
<l>pur tradito si crede; e altrove tosto</l>
<l>volte sue mire, ei non mel niega; assèvra</l>
<l>bensì, che primo Arrigo era a proporgli</l>
<l>di rapire il fanciullo; e ch'ei fea tosto</l>
<l>in sé pensiero di svelarti il tutto:</l>
<l>e che a tal fin con lui fingea soltanto</l>
<l>d'acconsentirvi. Allora, io pur fingea</l>
<l>di fede appien prestargli, e a tal lo indussi,</l>
<l>ch'ei stesso a te palesator sincero</l>
<l>d'ogni cosa or ne viene. Udirlo vuoi?</l>
<l part="I">Egli attende...</l>
</sp>

<sp><speaker><emph>Maria</emph></speaker>
<l part="F">Venga egli, e tosto ei venga.</l>
</sp>

</div2>
<div2 type="scena">
<head>SCENA IV</head>
<stage>MARIA</stage>

<sp><speaker><emph>Maria</emph></speaker>
<l>Il mio figlio!... Che intesi?... il figliuol mio</l>
<l>in man di quella invidiosa, cruda,</l>
<l>nemica donna? E chi gliel dona? il padre;</l>
<l>il proprio padre il sangue suo tradisce,</l>
<l>il suo onore, se stesso? Insania tanta,</l>
<l>quando mai, dove mai, fu in uomo aggiunta</l>
<l part="I">a tanta iniquità?</l>
</sp>

</div2>
<div2 type="scena">
<head>SCENA V</head>

<stage>MARIA, BOTUELLO, ORMONDO</stage>

<sp><speaker><emph>Maria</emph></speaker>
<l part="F">Parla; e di' vero;</l>
<l part="I">che favellotti Arrigo?</l>
</sp>

<sp><speaker><emph>Ormondo</emph></speaker>
<l part="F">Ei... si... dolea...</l>
<l>del lieve conto, in che ciascun qui il tiene.</l>
</sp>

<sp><speaker><emph>Maria</emph></speaker>
<l>Tempo or non è di menomar suoi detti:</l>
<l>togli ogni vel; sue temerarie inchieste,</l>
<l>e tue promesse temerarie, narra.</l>
</sp>

<sp><speaker><emph>Ormondo</emph></speaker>
<l>... È vero,... ei... mi chiedea... d'Elisabetta,</l>
<l part="I">in suo favor, l'aìta.</l>
</sp>

<sp><speaker><emph>Maria</emph></speaker>
<l part="F">Omai scusarti</l>
<l>sol puoi col vero. Il tutto io so. Che vale?</l>
<l>Taciuto invan l'avresti. Arrigo, ei stesso,</l>
<l>all'eseguir come all'imprender cauto,</l>
<l>ei primo avrebbe Elisabetta, e Ormondo,</l>
<l>e sé tradito: ma di propria tua</l>
<l part="I">bocca udir voglio...</l>
</sp>

<sp><speaker><emph>Ormondo</emph></speaker>
<l part="F">A me doleasi Arrigo,</l>
<l>che mal si nutre a doppio regno in queste</l>
<l>mura il suo figlio: a Elisabetta quindi</l>
<l>darlo in ostaggio, di sua fede in pegno,</l>
<l part="I">sceglieva ei stesso...</l>
</sp>

<sp><speaker><emph>Maria</emph></speaker>
<l part="F">Oh non mai visto padre!</l>
<l part="I">E v'assentivi tu?</l>
</sp>

<sp><speaker><emph>Ormondo</emph></speaker>
<l part="F">... Con un rifiuto</l>
<l>nol volli a prima io disperar del tutto...</l>
<l>perch'ei null'altro disegnasse, io finsi...</l>
</sp>

<sp><speaker><emph>Maria</emph></speaker>
<l>Basta; non più. Macchinator d'inganni</l>
<l>Elisabetta, il credo, a me t'invia;</l>
<l>ma più sottili almeno. Or vanne; al grado,</l>
<l>ciò che non merti per te stesso, io dono.</l>
<l>Ella intanto saprà, che a me si debbe,</l>
<l>se non più fido, messaggier più destro.</l>
</sp>

</div2>
<div2 type="scena">
<head>SCENA VI</head>

<stage>MARIA, BOTUELLO</stage>

<sp><speaker><emph>Botuello</emph></speaker>
<l>Arte, ma tarda, è ne' suoi detti. Oh come</l>
<l>passa ei tra 'l vero e la menzogna! In tempo</l>
<l part="I">conoscerlo giovò.</l>
</sp>

<sp><speaker><emph>Maria</emph></speaker>
<l part="F">— Consiglio, ahi lassa!</l>
<l>non trovo in me, né forza: il cor mi sento</l>
<l>squarciare a un tempo e dal dubbio, e dall'ira,</l>
<l>e dal timore; e, il crederai? pur anco</l>
<l part="I">da non so qual speranza...</l>
</sp>

<sp><speaker><emph>Botuello</emph></speaker>
<l part="F">Ed io pur spero,</l>
<l>ch'ora, ita a vuoto la scoperta trama,</l>
<l part="I">null'altro mal sia per seguirne.</l>
</sp>

<sp><speaker><emph>Maria</emph></speaker>
<l part="F">Oh cielo!</l>
<l>Arrigo è tal, ch'or che scoperta ei vede</l>
<l part="I">sua folle impresa...</l>
</sp>

<sp><speaker><emph>Botuello</emph></speaker>
<l part="M">E che può far?</l>
</sp>

<sp><speaker><emph>Maria</emph></speaker>
<l part="F">Può andarne</l>
<l>fuor del mio regno. Il duro ultimo addio</l>
<l part="I">ei già...</l>
</sp>

<sp><speaker><emph>Botuello</emph></speaker>
<l part="F">Fuor del tuo regno? — Anzi che noto</l>
<l>questo suo nuovo tradimento fosse,</l>
<l>tu giustamente gliel vietavi: or fora</l>
<l>più giusto ancora; or, che in ammenda ei forse</l>
<l>de' già mal tesi aguati, altri ne andrebbe</l>
<l>a ritentar con più felice ardire.</l>
</sp>

<sp><speaker><emph>Maria</emph></speaker>
<l part="I">Ciò penso anch'io; ma pure...</l>
</sp>

<sp><speaker><emph>Botuello</emph></speaker>
<l part="F">E chi sa, dove</l>
<l>volgere or voglia i suoi maligni passi?</l>
<l>Chi sa qual farsi osi sostegno?... Avrallo;</l>
<l>ah! sì, pur troppo, nel rancore altrui</l>
<l>fido appoggio egli avrà. — Scegliere or dessi</l>
<l part="I">il mal minor...</l>
</sp>

<sp><speaker><emph>Maria</emph></speaker>
<l part="F">Ma il minor mal qual fia?</l>
</sp>

<sp><speaker><emph>Botuello</emph></speaker>
<l>Tu ben lo sai, meglio di me: ma al tuo</l>
<l>ottimo cor ripugna altrui far forza.</l>
<l>Eppur, che vuoi? d'Elisabetta in corte</l>
<l>vuoi che Arrigo ricovri? E se in persona</l>
<l>con essa ei tratta, allor, trame ben altre...</l>
</sp>

<sp><speaker><emph>Maria</emph></speaker>
<l>Oh fatal giorno! e d'altri assai più tristi</l>
<l>foriero forse! e fia pur vero, al fine</l>
<l>giunto mi sei?... temuto, orribil giorno!...</l>
<l>Misera me! Contro chi stato è pria</l>
<l>l'amor mio, la mia prima unica cura,</l>
<l>or io la forza adoprerei?.... Nol posso...</l>
<l part="I">e, sia che vuol, mai nol faro.</l>
</sp>

<sp><speaker><emph>Botuello</emph></speaker>
<l part="F">Ma, pensa,</l>
<l part="I">ch'ei nuocer molto...</l>
</sp>

<sp><speaker><emph>Maria</emph></speaker>
<l part="F">E qual può danno ei farmi,</l>
<l part="I">che il non amarmi agguagli?</l>
</sp>

<sp><speaker><emph>Botuello</emph></speaker>
<l part="F">Ove ei partisse,</l>
<l part="I">certo, mai più nol rivedresti...</l>
</sp>

<sp><speaker><emph>Maria</emph></speaker>
<l part="F">Oh cielo!...</l>
<l part="I">Pur ch'io nol perda affatto...</l>
</sp>

<sp><speaker><emph>Botuello</emph></speaker>
<l part="F">O madre, il figlio</l>
<l>non ami, almen quanto il consorte? In grave</l>
<l>periglio ei sta; morte dell'alma vera,</l>
<l>empio eretico error sovrasta, il sai,</l>
<l part="I">alla innocenza sua.</l>
</sp>

<sp><speaker><emph>Maria</emph></speaker>
<l part="F">Pur troppo io deggio...</l>
<l part="I">Ma,... come mai?...</l>
</sp>

<sp><speaker><emph>Botuello</emph></speaker>
<l part="F">Se libertà fia sola</l>
<l>scema ad Arrigo; e nessun menom'atto</l>
<l>di forza usato alla real sua sacra</l>
<l part="I">persona fosse?...</l>
</sp>

<sp><speaker><emph>Maria</emph></speaker>
<l part="F">Insofferente è troppo:</l>
<l>l'onta, il rimorso, e il disperato duolo</l>
<l>più temerario potrian farlo ancora.</l>
<l>Fautori avrà, quanti ho nemici e infidi</l>
<l part="I">sudditi rei.</l>
</sp>

<sp><speaker><emph>Botuello</emph></speaker>
<l part="F">... Pur, di accertar l'impresa,</l>
<l>senza destar tumulto, io veggo un mezzo;</l>
<l>uno, e non più. — Scende or la notte; il colle,</l>
<l>ove il suo regio ostel solo torreggia,</l>
<l>d'armi, fra l'ombre, cingi. Ivi ritratto</l>
<l>ei s'è pur dianzi ad aspettarvi il giorno,</l>
<l>per poi partirsi: e v'ha con sé non molti</l>
<l>oscuri amici. Ivi guardato ei resti</l>
<l>cortesemente: in lui così por mano</l>
<l>nessun si attenta; e così nullo a un colpo</l>
<l>il suo furor tu fai. Null'uom penètri,</l>
<l>per questa notte, a lui: doman poi campo</l>
<l>aperto lascia alle ragion tue giuste;</l>
<l>e a lui, se il può, campo a impugnarle lascia.</l>
</sp>

<sp><speaker><emph>Maria</emph></speaker>
<l part="I">Parmi il men reo partito; eppure...</l>
</sp>

<sp><speaker><emph>Botuello</emph></speaker>
<l part="F">Ah! credi,</l>
<l part="I">ch'altro non n'hai.</l>
</sp>

<sp><speaker><emph>Maria</emph></speaker>
<l part="M">Ma, in eseguirlo...</l>
</sp>

<sp><speaker><emph>Botuello</emph></speaker>
<l part="F">Io cura</l>
<l part="I">ne prenderò, se il brami...</l>
</sp>

<sp><speaker><emph>Maria</emph></speaker>
<l part="F">E se i comandi</l>
<l part="I">si oltrepassasser mai?... Bada...</l>
</sp>

<sp><speaker><emph>Botuello</emph></speaker>
<l part="F">Che temi?</l>
<l>Ch'io nol sappia eseguir? Ma, breve è il tempo;</l>
<l part="I">pria che ne manchi, io corro...</l>
</sp>

<sp><speaker><emph>Maria</emph></speaker>
<l part="F">Ah no;... t'arresta...</l>
</sp>

<sp><speaker><emph>Botuello</emph></speaker>
<l>Farti or vo' forza: io ti salvai, rimembra,</l>
<l part="I">già un'altra volta...</l>
</sp>

<sp><speaker><emph>Maria</emph></speaker>
<l part="M">Il so; ma...</l>
</sp>

<sp><speaker><emph>Botuello</emph></speaker>
<l part="F">In me ti affida.</l>
</sp>

</div2>
<div2 type="scena">
<head>SCENA VII</head>
<stage>MARIA</stage>

<sp><speaker><emph>Maria</emph></speaker>
<l>Ah! no... Sospendi... Ei vola. — Oh fatal punto!</l>
<l>Pende or da un filo la mia pace e fama.</l>
</sp>

</div2>
</div1>

<div1 type="atto">
<head>ATTO V</head>
<div2 type="scena">
<head>SCENA I</head>
<stage>MARIA, LAMORRE</stage>

<sp><speaker><emph>Lamorre</emph></speaker>
<l>Posto in disparte ogni rispetto, io vengo</l>
<l>ansio, anelante, alle tue stanze, in ora</l>
<l part="I">strana. Oh qual notte!...</l>
</sp>

<sp><speaker><emph>Maria</emph></speaker>
<l part="M">Or, che vuoi tu?</l>
</sp>

<sp><speaker><emph>Lamorre</emph></speaker>
<l part="F">Che fai?</l>
<l>Chi ti consiglia? Entro i recessi starti</l>
<l>puoi di tua reggia omai secura tanto,</l>
<l>mentre il consorte tuo di grida e d'armi</l>
<l part="I">cinto?</l>
</sp>

<sp><speaker><emph>Maria</emph></speaker>
<l part="F">Ma in te, donde l'ardir?... Vedrassi</l>
<l>al nuovo dì, ch'io nulla a lui togliea,</l>
<l part="I">che di nuocere a sé.</l>
</sp>

<sp><speaker><emph>Lamorre</emph></speaker>
<l part="F">Qual sia il disegno,</l>
<l>egli è crudo, terribile, inaudito:</l>
<l>e la plebe furor più assai ne tragge,</l>
<l>che non terrore. Or, ben rifletti: forse</l>
<l>v'ha chi t'inganna: a rischiararti in tempo</l>
<l>forse ch'io giungo. Uscirne sol può danno</l>
<l>dai satelliti rei, che inondan tutte</l>
<l>della città le vie, lugùbri tede</l>
<l>recando in mano, e minacciosi brandi.</l>
<l>Che fan costor del regio colle al piede</l>
<l>schierati in cerchio, ogni uom lontano a forza</l>
<l part="I">feri tenendo?</l>
</sp>

<sp><speaker><emph>Maria</emph></speaker>
<l part="F">Oh! del mio oprar ragione</l>
<l>a te degg'io? Son dritti i miei disegni:</l>
<l>e li saprà chi pur saper li debbe.</l>
<l>Ti affidi tu nella insolente plebe?</l>
</sp>

<sp><speaker><emph>Lamorre</emph></speaker>
<l>In me mi affido, ed in quel Dio verace,</l>
<l>onde ministro io sono. A me la vita</l>
<l>toglier tu puoi, non la franchezza e l'alto</l>
<l>libero dire... Al tuo marito accanto,</l>
<l>se il vuoi, mi uccidi; ma mi ascolta pria.</l>
</sp>

<sp><speaker><emph>Maria</emph></speaker>
<l>Che parli? Oh cielo!... e bramo io forse il sangue</l>
<l part="I">del mio consorte? e chi 'l può dire?...</l>
</sp>

<sp><speaker><emph>Lamorre</emph></speaker>
<l part="F">Oh vista! —</l>
<l>Il cervo imbelle infra i feroci artigli</l>
<l>sta di arrabbiata tigre... Oimè! già il fianco</l>
<l>ella gli squarcia... Ei palpitante cade,</l>
<l>e spira;... e fu... Deh! chi non piange? — Oh lampo!</l>
<l>qual raggio eterno agli occhi miei traluce?</l>
<l>Mortal son io? — Le dense orride nubi,</l>
<l>ch'entro nera caligine profonda</l>
<l>tengon sepolto l'avvenire, in fumo,</l>
<l>ecco, si sciolgon rapide... Che veggo?</l>
<l>Io veggio, ahi! sì, quel traditor, che tutto</l>
<l>gronda di sangue ancora. Empio! fumante</l>
<l>di sangue sacro e tremendo, tu giaci</l>
<l>entro il vedovo ancor tiepido letto?</l>
<l part="I">Ahi donna iniqua! e il soffri tu?...</l>
</sp>

<sp><speaker><emph>Maria</emph></speaker>
<l part="F">Qual voce?</l>
<l>Quali accenti son questi? Oh ciel! che parli?...</l>
<l>Presagi orrendi... Ei non mi ascolta; in volto</l>
<l part="I">gli arde una fiamma inusitata...</l>
</sp>

<sp><speaker><emph>Lamorre</emph></speaker>
<l part="F">Oh nuova</l>
<l>figlia d'Acàb! già l'urla orride sento,</l>
<l>già di rabidi cani ecco ampie canne,</l>
<l>cui tuoi visceri impuri esser den pasto. —</l>
<l>Ma tu, che in trono usurpator ti assidi,</l>
<l>figlio d'iniquità, tu regni, e vivi?</l>
</sp>

<sp><speaker><emph>Maria</emph></speaker>
<l>Fero un Nume lo invade!... Oh ciel!... Deh! m'odi...</l>
</sp>

<sp><speaker><emph>Lamorre</emph></speaker>
<l>Ma no, non vivi: ecco la orribil falce,</l>
<l>che l'empia messe abbatte. Morte, morte...</l>
<l>sue strida io sento, e già venir la miro.</l>
<l>Oh vendetta di Dio, deh, come sconti</l>
<l>ogni delitto!... Il ciel trionfa: è tolta,</l>
<l>ecco, è strappata la perfida donna</l>
<l>dalle braccia d'adultero marito...</l>
<l>ecco traditi i traditori... Oh gioia!</l>
<l>Disgiunti sono,... e straziati,... e morti.</l>
</sp>

<sp><speaker><emph>Maria</emph></speaker>
<l>Tremar mi fai... Deh!... di chi parli?... Io manco.</l>
</sp>

<sp><speaker><emph>Lamorre</emph></speaker>
<l>Ma qual vista novella?... Oh tetra scena!</l>
<l>Negri addobbi sanguigni intorno intorno</l>
<l>a fero palco?... E chi sovr'esso ascende?</l>
<l>Oh! sei tu dessa? O già superba tanto,</l>
<l>or pure inchini la cervice altera</l>
<l>alla tagliente scure? Altra scettrata</l>
<l>donna il gran colpo vibra. Ecco l'infido</l>
<l>sangue in alto zampilla; e un'ombra accorre</l>
<l>sitibonda, che tutto lo tracanna. —</l>
<l>Deh, pago in ciò fosse il celeste sdegno!</l>
<l>Ma lunga striscia la trista cometa</l>
<l>dietro a sé trae. Del fianco alla morente</l>
<l>donna, ecco uscir molti superbi e inetti</l>
<l>miseri re. Già in un col sangue in loro</l>
<l>del re dei re la giusta orribil ira</l>
<l part="I">scorre trasfusa...</l>
</sp>

<sp><speaker><emph>Maria</emph></speaker>
<l part="F">... Ahi lassa me!... Ministro</l>
<l>del ciel, qual luce or ti rischiara? Ah! taci...</l>
<l part="I">deh! taci... Io moro...</l>
</sp>

<sp><speaker><emph>Lamorre</emph></speaker>
<l part="F">Oh! chi mi appella?... Invano</l>
<l>tor mi si vuol questa tremenda vista...</l>
<l>Già già tornar nell'aere cieco in folla</l>
<l>veggio gli spettri. — Oh! chi se' tu, che quasi</l>
<l>desti a pietade?... Ahi! sovra te la cruda</l>
<l>bipenne piomba!... Io miro entro a vil polve</l>
<l>rotolar tronco il coronato capo!...</l>
<l>E invendicato sei?... Pur troppo, il sei:</l>
<l>che a vendetta più antica era dovuta</l>
<l>l'alta tua testa già. — Pugnar,... ritrarsi,...</l>
<l>spaventare,... tremar;... quante a vicenda</l>
<l>regali scorgo ombre minori! Oh schiatta</l>
<l>funesta altrui, come a te stessa! i fiumi</l>
<l>fansi per te di sangue... E il merti?... Ah! fuggi,</l>
<l>per non più mai contaminar col tuo</l>
<l>piè questa terra: va'; fuggi; ricovra</l>
<l>là, di viltade in grembo; agli idolatri</l>
<l>tuoi pari appresso: obbrobriosi giorni,</l>
<l>quivi favola al mondo, onta del trono,</l>
<l>scherno di tutti, orribilmente vivi...</l>
</sp>

<sp><speaker><emph>Maria</emph></speaker>
<l>Che sento?... Oimè!... Quale incognita possa</l>
<l part="I">han sul mio cor quei detti!...</l>
</sp>

<sp><speaker><emph>Lamorre</emph></speaker>
<l part="F">— Oh, d'agitata</l>
<l>mente, di accesa fantasia, di pieno</l>
<l>invaso petto alti trasporti! or dove</l>
<l>me traeste?... Che dissi?... Ove mi aggiro?...</l>
<l>Che vidi?... A chi parlai?... La reggia è questa?</l>
<l>La reggia?... O stanza di dolore e morte,</l>
<l part="I">io per sempre ti lascio.</l>
</sp>

<sp><speaker><emph>Maria</emph></speaker>
<l part="M">Arresta...</l>
</sp>

<sp><speaker><emph>Lamorre</emph></speaker>
<l part="F">O donna,</l>
<l part="I">di'; consiglio cangiasti?</l>
</sp>

<sp><speaker><emph>Maria</emph></speaker>
<l part="F">Ahi me infelice!...</l>
<l>Omai... respiro... appena. Io dunque deggio</l>
<l part="I">dar di nuocermi il campo?...</l>
</sp>

<sp><speaker><emph>Lamorre</emph></speaker>
<l part="F">Anzi, dei torre</l>
<l>campo al nuocer; ma pria, veder chi nuoce.</l>
<l>Che a te Botuello non sia noto appieno,</l>
<l>il crederò, per tua discolpa: è tale</l>
<l>quel rio fellon, da stupir quanti iniqui</l>
<l part="I">abbiavi al mondo.</l>
</sp>

<sp><speaker><emph>Maria</emph></speaker>
<l part="F">Oh ciel! s'ei mi tradisse?...</l>
<l>Ma il diffidarne è il meglio. — Or tosto vanne</l>
<l>ad Arrigo tu stesso: a lui saratti</l>
<l>scorta Argallo in mio nome. Ove ei mi giuri</l>
<l>di non uscir di Scozia, anzi che tutto</l>
<l>non sia fra noi chiaro e quieto, io giuro</l>
<l>sgombrar d'ogni arme, pria che aggiorni, il piano.</l>
<l>Va', corri, vola; ottien sol questo, e riedi.</l>
</sp>

</div2>
<div2 type="scena">
<head>SCENA II</head>
<stage>MARIA</stage>

<sp><speaker><emph>Maria</emph></speaker>
<l>...Oh! qual tremor mi scuote! Oimè!... se mai?...</l>
<l>Ma, son io rea? Tu il sai, che il tutto scorgi. —</l>
<l>Pur presagi più orribili non ebbi</l>
<l>nel core io mai... Che fia? Dal costui labro,</l>
<l>quai feri tuoni usciano! — A me non scese</l>
<l part="I">notte più infausta mai...</l>
</sp>

</div2>
<div2 type="scena">
<head>SCENA III</head>

<stage>MARIA, BOTUELLO</stage>

<sp><speaker><emph>Maria</emph></speaker>
<l part="F">Che festi? ahi lassa!</l>
<l>Ove mi hai tratta? Ancor d'ammenda è tempo:</l>
<l part="I">vanne, e gli armati tuoi...</l>
</sp>

<sp><speaker><emph>Botuello</emph></speaker>
<l part="F">Ma che? tu cangi</l>
<l part="I">or consiglio altra volta?</l>
</sp>

<sp><speaker><emph>Maria</emph></speaker>
<l part="F">Io mai non dissi...</l>
<l part="I">tu primo osasti...</l>
</sp>

<sp><speaker><emph>Botuello</emph></speaker>
<l part="F">Osai, sì, porti innanzi</l>
<l>più dolce un mezzo ad ottener tuo fine,</l>
<l>di quanti in te ne disegnavi: e cura</l>
<l>a me ne desti; ed io l'impresi. Or viste</l>
<l>ha le mie squadre Arrigo; udito ha il nome</l>
<l>ei di Botuello; e per gli spaldi in arme</l>
<l>corre, e provvede a disperata pugna.</l>
<l>Andar, venire, infuriar, mostrarsi</l>
<l>là di fiaccole ardenti al lampo il vidi;</l>
<l>e scende al pian di sue minacce il suono.</l>
<l>Lieve è l'armi ritrar; ma Arrigo poscia</l>
<l>chi raffrenar potrà? Di me non parlo:</l>
<l>vittima poca (ov'io pur basti) a sdegno</l>
<l>sì giusto, io sono: ma di te, che fora?</l>
<l part="I">Arrigo offeso...</l>
</sp>

<sp><speaker><emph>Maria</emph></speaker>
<l part="F">Ah! dimmi: or or Lamorre</l>
<l part="I">non ne andava ad Arrigo?...</l>
</sp>

<sp><speaker><emph>Botuello</emph></speaker>
<l part="F">Io nol vedea. —</l>
<l>Di quel ministro di menzogna hai forse</l>
<l part="I">udito i detti ancora?</l>
</sp>

<sp><speaker><emph>Maria</emph></speaker>
<l part="F">Ah sì, pur troppo!...</l>
<l>Benché ministro di nemica setta,</l>
<l>che non svelommi? oh ciel! presagi orrendi</l>
<l>ascoltai di sua bocca! All'ostinato</l>
<l>mio consorte in messaggio il mando io stessa:</l>
<l>deh! possa in lui quel suo parlar, non meno</l>
<l>che in me potea! Chi sa? spesso ha tai mezzi</l>
<l>l'invisibil celeste arbitro eletti:</l>
<l>forse è Lamor stromento suo. Va', corri;</l>
<l part="I">fa' ch'ei parli col re.</l>
</sp>

<sp><speaker><emph>Botuello</emph></speaker>
<l part="F">Lamor, nemico</l>
<l>di nostro culto, a suo talento ei spera</l>
<l>il debil senno governar di Arrigo;</l>
<l>quindi a lui finge essere amico. Iniquo!</l>
<l>Capo ei farsi di parte, altro non brama.</l>
<l>Già in arme sta dei più rubelli il nerbo;</l>
<l>manca il vessillo; e l'alzerà Lamorre.</l>
<l>Quai sien costoro, il sai; tu, che in lor mani</l>
<l>caduta un dì, dure dettar ti udisti</l>
<l>ingiuriose leggi: ed io il rimembro,</l>
<l>io, che ten trassi. — Or, finché l'aure io spiro,</l>
<l>giuro, a tal non verrai: fia lealtade</l>
<l>ora il non obbedirti. Il passo a ogni uomo</l>
<l>è strettamente chiuso: a chi il tentasse,</l>
<l>ne va la vita. Invano, anco il più fido</l>
<l>de' tuoi, vi si appresenta; invan ci andava</l>
<l part="I">in tuo nome Lamorre...</l>
</sp>

<sp><speaker><emph>Maria</emph></speaker>
<l part="F">E che? tant'osi?...</l>
</sp>

<sp><speaker><emph>Botuello</emph></speaker>
<l>Oso, e voglio, salvarti: or, quel ch'io faccia,</l>
<l>appieno io 'l so. Se apertamente reo</l>
<l>tu non convinci Arrigo, or che a lui festi</l>
<l>aperto oltraggio, a mal partito sei.</l>
</sp>

<sp><speaker><emph>Maria</emph></speaker>
<l>E sia che può: pria vo' morir, che macchia</l>
<l>porre alla fama mia... Dunque, obbedisci;</l>
<l>zelo soverchio in te mi nuoce: or tosto,</l>
<l>va'; sgombra il passo... Ma che veggio? Oh cielo!...</l>
<l>Qual lampo orrendo!... Ah!... quale scoppio! Trema,</l>
<l part="I">s'apre la terra...</l>
</sp>

<sp><speaker><emph>Botuello</emph></speaker>
<l part="F">Oh!... di squarciata nube...</l>
<l>scende dal ciel... divoratrice... fiamma?...</l>
</sp>

<sp><speaker><emph>Maria</emph></speaker>
<l part="I">... Si spalancan le porte!...</l>
</sp>

<sp><speaker><emph>Botuello</emph></speaker>
<l part="F">Oh! qual rimugge</l>
<l part="I">l'aura infuocata!...</l>
</sp>

<sp><speaker><emph>Maria</emph></speaker>
<l part="M">... Ahi! dove fuggo?...</l>
</sp>

</div2>
<div2 type="scena">
<head>SCENA IV</head>

<stage>LAMORRE, MARIA, BOTUELLO</stage>

<sp><speaker><emph>Lamorre</emph></speaker>
<l part="F">E dove,</l>
<l part="I">dove fuggir potrai?</l>
</sp>

<sp><speaker><emph>Maria</emph></speaker>
<l part="F">Lamor!... che fia?...</l>
<l part="I">Tu... già ritorni?...</l>
</sp>

<sp><speaker><emph>Lamorre</emph></speaker>
<l part="F">E tu qui stai? Va', corri;</l>
<l part="I">vedi ucciso il marito...</l>
</sp>

<sp><speaker><emph>Maria</emph></speaker>
<l part="F">Oimè!... che sento?...</l>
</sp>

<sp><speaker><emph>Botuello</emph></speaker>
<l part="I">Ucciso il re? come? da chi?...</l>
</sp>

<sp><speaker><emph>Lamorre</emph></speaker>
<l part="F">Fellone,</l>
<l part="I">da te.</l>
</sp>

<sp><speaker><emph>Botuello</emph></speaker>
<l part="M">Ch'osi tu dirmi?...</l>
</sp>

<sp><speaker><emph>Maria</emph></speaker>
<l part="F">Ucciso Arrigo!...</l>
<l part="I">Ma, come?... Oh cielo!... Il rio fragor?...</l>
</sp>

<sp><speaker><emph>Lamorre</emph></speaker>
<l part="F">Secura</l>
<l>statti. D'Arrigo è la magion disvelta</l>
<l>fin da radice, dalla incesa polve:</l>
<l>ei fra l'alte rovine ha orribil tomba.</l>
</sp>

<sp><speaker><emph>Maria</emph></speaker>
<l part="I">Che ascolto!...</l>
</sp>

<sp><speaker><emph>Botuello</emph></speaker>
<l part="F">Ah! certo; l'adunata polve,</l>
<l>che serbavasi chiusa a mezzo il colle,</l>
<l>Arrigo, ei stesso, disperato incese.</l>
</sp>

<sp><speaker><emph>Lamorre</emph></speaker>
<l>Te grida ognun, te traditor, Botuello.</l>
</sp>

<sp><speaker><emph>Maria</emph></speaker>
<l part="I">Malvagio, avresti?...</l>
</sp>

<sp><speaker><emph>Botuello</emph></speaker>
<l part="F">Ecco il mio capo: ei spetta</l>
<l>a chi tal mi chiarisca. A te non chieggo</l>
<l>grazia, o regina: alta, spedita, e intera</l>
<l part="I">giustizia chieggo.</l>
</sp>

<sp><speaker><emph>Lamorre</emph></speaker>
<l part="F">Ei non si uccise. Infame</l>
<l part="I">gente lo uccise...</l>
</sp>

<sp><speaker><emph>Maria</emph></speaker>
<l part="F">Ahi reo sospetto! Oh pena</l>
<l>peggio assai d'ogni morte!... Oh macchia eterna!...</l>
<l>Oh dolor crudo!... — Or via, ciascun si tragga</l>
<l>dagli occhi miei. Saprassi il vero; e tremi,</l>
<l>qual ch'egli sia, l'autor perfido atroce</l>
<l>di un tal misfatto. Alla vendetta io vivo;</l>
<l part="I">ed a null'altro.</l>
</sp>

<sp><speaker><emph>Botuello</emph></speaker>
<l part="F">Il tuo dolor, regina,</l>
<l>rispetto io sì; ma per me pur non tremo.</l>
</sp>

<sp><speaker><emph>Lamorre</emph></speaker>
<l>Tremar dei tu? — Finché dal ciel non piomba</l>
<l>il fulmin qui, chi non è reo sol tremi.</l>
</sp>
</div2>
</div1>
</body>
</text>
</TEI.2>
