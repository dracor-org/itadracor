<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La festa di Susanna</title>
    </titleStmt>
    <extent>35 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001492</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Nuovo corpus di sacre rappresentazioni fiorentine del Quattrocento edite e inedite tratte da manoscritti coevi o ricontrollate su di essi</title>
        <editor id="ed">Newbigin, Nerida</editor>
        <publisher>Commissione per i testi di lingua</publisher>
        <pubPlace>Bologna</pubPlace>
        <date>1983</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CDD">
        <term>852.2 - LETTERATURA DRAMMATICA ITALIANA.1375-1492</term>
      </keywords>
      <keywords scheme="CGB">
        <term>Letteratura teatrale</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Ferrara</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Ferrara</name>
      </respStmt>
      <item>Correzione linguistica</item>
    </change>
    <change>
      <date>2004-09-13T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-09-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>
<castList><head>Personaggi</head>
<castItem><role>Beco</role><roleDesc>, contadino</roleDesc></castItem>
<castItem><role>Tangoccio</role><roleDesc>, contadino</roleDesc></castItem>
<castItem><role>Il Notaio</role></castItem>
<castItem><role>Il Primo Giudice</role></castItem>
<castItem><role>Il Secondo Giudice</role></castItem>
<castItem><role>Messetto</role></castItem>
<castItem><role>Susanna</role></castItem>
<castItem><role>Cameriere di Susanna</role><roleDesc>che non parlano</roleDesc></castItem>
<castItem><role>Giovacchino</role><roleDesc>, marito di Susanna</roleDesc></castItem>
<castItem><role>La Madre di Susanna</role></castItem>
<castItem><role>Il Padre di Susanna</role></castItem>
<castItem><role>Il Siniscalco</role></castItem>
<castItem><role>Il Cavaliere</role></castItem>
<castItem><role>Famigli del Cavaliere, Birri e Manigoldi</role></castItem>
<castItem><role>Daniello</role></castItem>
<castItem><role>Rufaldone</role><roleDesc>, manigoldo</roleDesc></castItem>
<castItem><role>L'Angelo</role><roleDesc>che licenzia il popolo</roleDesc></castItem></castList>
</front>
<body>
<div1 type="atto" n="La festa di Susanna">
<argument><p>QUI COMINCIA LA FESTA DI SUSANNA QUANDO ELLA  FUE ACCUSATA D'AVOLTERIO, E POI FU CONDANNATA A MORTE E DI POI QUE' DUE VECCHIONI CHE CONDANNARONO SUSANNA A MORTE FURONO POI LAPIDATI</p></argument>
<stage>In prima comincia una questione che fanno due contadini e sì vanno a difinirla alla Ragione (cioè a que' due vecchioni che condannarono Susanna a morte e poi eglino furono lapidati), e sì giudicano che quello avea avere abbi a dare a quello a chi egli addomandava.
<lb/>Dice quello che addomanda:</stage>
<sp><speaker>BECO</speaker><lg><l>Ha' tu diliberato, o buon garzone,</l>
<l>di volermi ancor dar la roba mia?</l></lg></sp>
<stage>Risponde Tangoccio:</stage>
<sp><speaker>TANGOCCIO</speaker><l>Che va' tu anfanando, o bighellone,</l>
<l>che trarti si vorrebbe la pazzia?</l></sp>
<stage>Risponde Beco:</stage>
<sp><speaker>BECO</speaker><l>Dunque me la vuo' mettere in quistione</l>
<l>di tormi el mio, e farmi villania?</l>
<l>I' terrò modo ch'io sia ripagato.</l>
<l>Fellon cattivo, tu sarai impiccato!</l></sp>
<stage>Dice Tangoccio:</stage>
<sp><speaker>TANGOCCIO</speaker><lg><l>Oh, i' ti darò la bella batacchiata,</l>
<l>se via non ti dileghi alla malora!</l></lg></sp>
<stage>Risponde Beco:</stage>
<sp><speaker>BECO</speaker><l>Non ti de' ricordar della picchiata</l>
<l>che pur l'altrier ti die' Beco del Mora?</l></sp>
<stage>Risponde Tangoccio:</stage>
<sp><speaker>TANGOCCIO</speaker><l>Tu ha' ragio&lt;n&gt; che da lunge un'occhiata</l>
<l>si senta il tuo guair giù per la gora.</l></sp>
<stage>Risponde Beco:</stage>
<sp><speaker>BECO</speaker><l>Ammicca un poco, o ladroncel da forche!</l></sp>
<stage>Dice Tangoccio:</stage>
<sp><speaker>TANGOCCIO</speaker><l>Ladro se' tu, e le tuo donne porche!</l></sp>
<stage>Dice Beco:</stage>
<sp><speaker>BECO</speaker><lg><l>Poiché i' veggo che tuo villania</l>
<l>non ha né fin né fondo, i' ti prometto</l>
<l>che avale avale mi metto in via</l>
<l>accusarti alla Corte per dispetto.</l></lg></sp>
<stage>Dice Tangoccio:</stage>
<sp><speaker>TANGOCCIO</speaker><l>Deh, va' pur là, che per la tuo follia</l>
<l>i' ti gastigherò, bel fanciulletto.</l></sp>
<stage>Risponde Beco:</stage>
<sp><speaker>BECO</speaker><l>Ben lo vedrò se mi manicherai:</l>
<l>se tu scoppiassi,tu mi pagherai.</l></sp>
<stage>Beco va alla Ragione e dice così:</stage>
<sp><speaker>BECO</speaker><lg><l>Voi siate e ben trovati tutti quanti.</l>
<l>E giudici dell'Ufficio me bisogna.</l></lg></sp>
<stage>Risponde el Notaio:</stage>
<sp><speaker>NOTAIO</speaker><l>Eccogli qua, e fatti più avanti.</l>
<l>Parla sicura a lor, se ti bisogna.</l></sp>
<stage>Beco dice così a' Giudici:</stage>
<sp><speaker>BECO</speaker><lg><l>Messere, io sono un povero uom di Chianti</l>
<l>che favellar non so per la vergogna,</l>
<l>ch'io non sono uso. Abbiate passïone,</l>
<l>fate chieder Tangoccio alla Ragione.</l></lg></sp>
<stage>Risponde il Primo Giudice:</stage>
<sp><speaker>PRIMO GIUDICE</speaker><lg><l>Vien qua, Notaio, fa una richiesta:</l>
<l>portila il messo, e per la via non resta.</l></lg></sp>
<stage>Parla il Notaio:</stage>
<sp><speaker>NOTAIO</speaker><lg><l>Vien qua, Messetto, e per Tangoccio andrai,</l>
<l>e qui dinanzi a noi tu 'l menerai.</l></lg></sp>
<stage>Risponde il Messo:</stage>
<sp><speaker>MESSETTO</speaker><lg><l>I' debbo andar tra via e chiassolini:</l>
<l>prima ch'io parta, i' vorrei tre quattrini.</l></lg></sp>
<stage>Giugne il Messo a casa Tangoccio:</stage>
<sp><speaker>MESSETTO</speaker><lg><l>Vienne, Tangoccio, che tu se' richiesto</l>
<l>alla Ragione, e non far più dimoro.</l>
<l>Orsù, Tangoccio, deh, andianne presto.</l>
<l>Vienne, Tangoccio, or andianne a coloro.</l></lg></sp>
<stage>Risponde Tangoccio:</stage>
<sp><speaker>TANGOCCIO</speaker><lg><l>Forza del mondo, oh che vorrà dir questo</l>
<l>ch'i' sie richiesto, e non abbia sospetto?</l>
<l>Ecco ch'i' vengo, ma i' toglio un canestro</l>
<l>che m'hai rincorso come baleno a tuono,</l>
<l>e proprio par ch'io mi vada con Dio,</l>
<l>ch'i' vengo a lor con tutto il mio disio.</l></lg></sp>
<stage>Giugne Tangoccio all'Ufficio e dice così:</stage>
<sp><speaker>TANGOCCIO</speaker><lg><l>Dio vi salvi, Signor della Giustizia.</l>
<l>I' vengo a voi perché i' son richiesto</l>
<l>dal vostro Messo con sì gran nequizia.</l>
<l>I' son venuto e comparito presto</l>
<l>e sono stato a voi sanza malizia,</l>
<l>come colui che a ubbidire è desto,</l>
<l>ed un panier di mele i' v'ho arrecate:</l>
<l>toglietele che al porco i' l'arei date.</l></lg></sp>
<stage>Dice Beco a' Giudici:</stage>
<sp><speaker>BECO</speaker><lg><l>Iddio vi guardi, omin della Ragione,</l>
<l>i' vengo a voi perché voi m'ascoltiate,</l>
<l>ch'i' ho con costui una certa quistione.</l>
<l>S'i' ho ragione, i' vo' me la facciate.</l></lg></sp>
<stage>Risponde Tangoccio:</stage>
<sp><speaker>TANGOCCIO</speaker><l>Deh sì, ma non pigliate turbazione.</l>
<l>Se grida un po' non vi maravigliate,</l>
<l>ch'egli ha del pazzo, ed è quel che dich'io.</l></sp>
<stage>Risponde Beco:</stage>
<sp><speaker>BECO</speaker><l>Tu di' il vero, i' fu' pazzo a darti il mio.</l>
<lg><l>Io ho quindi sù, sopra alla mia capanna,</l>
<l>un castagneto molto grande e bello</l>
<l>che fa castagne grosse, a piena spanna.</l>
<l>Ne caricai l'altrier un mio asinello,</l>
<l>come fanno e mie' par, ch'ognun s'affanna,</l>
<l>per ire al mercato e vie con ello,</l>
<l>ché ne volevo vender dieci sacca</l>
<l>e de' danari comprar una vacca.</l></lg>
<lg><l>E trovai per la via questo buon'uomo</l>
<l>ch'anche venia inverso quel mercato</l>
<l>per comperare un giovenchetto domo,</l>
<l>siccome pel cammin m'avia contato.</l>
<l>Meco s'accompagnò, e non so como</l>
<l>mi tienga ch'io non l'abbi disertato.</l></lg></sp>
<stage>Parla un Giudice:</stage>
<sp><speaker>PRIMO GIUDICE</speaker><l>Dite le cagion vostre, e ritenete</l>
<l>le mani a voi, o in prigion balzerete.</l></sp>
<stage>Risponde Beco:.</stage>
<sp><speaker>BECO</speaker><lg><l>Non mi posso tener che quanto chente</l>
<l>non mi scorrubbi, o uomini del vaio,</l>
<l>perch'io servi' costui liberamente,</l>
<l>or niega avere avuto il mio danaio,</l>
<l>ch'acciò che voi intendiate il convenente,</l>
<l>i' condussi al mercato il mio somaio,</l>
<l>e vende' le castagne, e non comprai</l>
<l>la vacca, ma i danari a lui prestai,</l></lg>
<lg><l>che furon dieci livre annumerate,</l>
<l>ch'erano un mongonaccio di monete;</l>
<l>or niega a più poter che mai prestate</l>
<l>io non gliel'ho, siccome voi udirete.</l>
<l>Ma io mi penso che voi el conosciate,</l>
<l>e credo che ragion voi mi farete,</l>
<l>e però son venuto innanzi a voi</l>
<l>che 'l gastighiate degli errori suoi.</l></lg></sp>
<stage>Parla el Primo Giudice:</stage>
<sp><speaker>PRIMO GIUDICE</speaker><lg><l>A chiunque è posto per seguir ragione,</l>
<l>si vuol perfettamente giudicare:</l>
<l>qualunque lite, a sua declarazione,</l>
<l>conviengli ambo le parti esaminare,</l>
<l>e poi, con dritta e giusta openïone,</l>
<l>inteso ognuno, el caso sentenziare.</l>
<l>Dunque per poter dar giudicio retto,</l>
<l>vogliàn sentir costui poi che tu hai detto.</l></lg></sp>
<stage>Il Primo Giudice si volge all'altro contadino e dice:</stage>
<sp><speaker>PRIMO GIUDICE</speaker><lg><l>Rispondi adunque tu. Com'uomo intero,</l>
<l>dicci la verità sanza tardare.</l></lg></sp>
<stage>Risponde Tangoccio:</stage>
<sp><speaker>TANGOCCIO</speaker><l>Messere, io gliele niego e niego il vero,</l>
<l>e tengo in tutto non gli avere a dare,</l>
<l>e di dargli un danaio non ho pensiero,</l>
<l>e siate certi che nol può provare.</l></sp>
<stage>Dice uno Giudice:</stage>
<sp><speaker>PRIMO GIUDICE</speaker><l>Vedi che costui niega. Adunque pruova</l>
<l>che tu abbi a avere: altro non giova.</l></sp>
<stage>Dice Beco al Giudice:</stage>
<sp><speaker>BECO</speaker><lg><l>Io non ho pruova che 'l vedesse scorto,</l>
<l>ché quando e' gli ebbe, non v'era altri ch'io.</l></lg></sp>
<stage>Risponde uno Giudice:</stage>
<sp><speaker>PRIMO GIUDICE</speaker><l>Se tu non mostri altro, tu hai il torto:</l>
<l>non so se pare a te, compagno mio.</l></sp>
<stage>Dice l'altro Giudice:</stage>
<sp><speaker>SECONDO GIUDICE</speaker><l>Certo sì, tu di' il ver come uomo accorto,</l>
<l>né altrimenti so giudicare io;</l>
<l>e' vuolsi per sentenza dichiarare</l>
<l>che costui ch'addomanda abbi a pagare.</l></sp>
<stage>Dice il Primo Giudice al Notaio:</stage>
<sp><speaker>PRIMO GIUDICE</speaker><lg><l>O prudente Notaio, el mio sermone</l>
<l>intendi e porgi la penna alla mano.</l>
<l>No' vogliam giudicar questa questione,</l>
<l>or che le parti a punto inteso abbiàno.</l>
<l>Costui addimanda, e nostra openïone</l>
<l>giudica egli abbia a dare, onde vogliàno</l>
<l>che costui dia dieci lira a costui</l>
<l>sì come prima addomandava a lui.</l></lg></sp>
<stage>Dice il primo Contadino ch'addomanda, mostrandosi adirato, questa stanza:</stage>
<sp><speaker>BECO</speaker><lg><l>Io ne fo boto a Dio e alle Guagnele </l>
<l>che mi voglio ire a farmi sbattezzare,</l>
<l>poiché per un castelletto di mele</l>
<l>giudicato è che chi ha a avere abbia a dare.</l>
<l>Or son ben volte a ritroso le vele,</l>
<l>che unguanno vi possiate scorticare,</l>
<l>vecchi retrosi, d'ogni ver nemici,</l>
<l>po' che sì ingiusti son vostri giudìci.</l></lg></sp>
<stage>Finita la questione de' contadini.
<lb/><foreign lang="lat">Deo gratias</foreign>.
<lb/>Or comincia la festa di Susanna.
<lb/>I Giudici sì si parlano insieme e dice così l'uno all'altro:</stage>
<sp><speaker>PRIMO GIUDICE</speaker><lg><l>E' non è, fratel mio, sotto le stelle</l>
<l>suta nel mondo maggior passïone</l>
<l>che è l'amor di queste donne belle,</l>
<l>come si vede per chiare ragione;</l>
<l>però che questa è passata tra quelle</l>
<l>c'han vinti e dèi, sanza dissensione,</l>
<l>e chiar conosco te esser legato</l>
<l>sol per Susanna, a quel ch'i' t'ho parlato.</l></lg></sp>
<stage>Risponde l'altro Giudice:</stage>
<sp><speaker>SECONDO GIUDICE</speaker><lg><l>Se gli dei vinti son per tale effetto,</l>
<l>io, uom mortal, come me ne difendo?</l>
<l>ché, benché paia a me sommo diletto,</l>
<l>conosco quanto l'onestà n'offendo.</l>
<l>Dunque s'io amo, io amo a mio dispetto,</l>
<l>né troppo in parlar lungo mi distendo.</l>
<l>Io amo o voglia o no, e temo e spero</l>
<l>in quello che tu di': così è il vero.</l></lg>
<lg><l>Io ho sentito dir che compagnia</l>
<l>aver non può questo carnale amore.</l>
<l>Nientedimen, quel che vuol esser sia.</l>
<l>Questa Susanna m'ha furato el core.</l>
<l>Dunque facciàn ch'a mezzo tra noi fia,</l>
<l>e come buon compagni alcun romore</l>
<l>non sia tra noi, anzi ce n'accordiàno</l>
<l>e tegnianne tal via che l'acquistiàno.</l></lg></sp>
<stage>Parla il Primo Giudice:</stage>
<sp><speaker>PRIMO GIUDICE</speaker><lg><l>Un modo c'è: costei va nel giardino</l>
<l>sola alla fonte e rimansi a lavare.</l>
<l>Se noi ci nascondiàno al gelsomino,</l>
<l>potren, quand'ell'è sola, a lei andare.</l>
<l>Se 'l Ciel consente, o Fortuna o Distino,</l>
<l>ch'ella attalenti, vuolsele onor fare.</l>
<l>Quanto che no, condannarla in vero</l>
<l>per femmina trovata in avoltero.</l></lg></sp>
<stage>Risponde il Secondo Giudice:</stage>
<sp><speaker>SECONDO GIUDICE</speaker><lg><l>Tu n'hai cavato el cor con tale avviso:</l>
<l>giammai tal cosa i' non arei pensato,</l>
<l>ond'io ero in me tutto conquiso,</l>
<l>e ora tu m'hai tutto allegrato.</l>
<l>Andiàn, ch'è caldo, e mi par, per avviso,</l>
<l>la porta del giardin non sia serrato.</l></lg></sp>
<stage>Risponde il Primo Giudice:</stage>
<sp><speaker>PRIMO GIUDICE</speaker><l>Deh, come hai detto ben, più non ne stiamo,</l>
<l>ché, se si può, che presto noi v'entriamo.</l></sp>
<stage>Vanno i Giudici e nascondonsi nel giardino. Viene Susanna colle cameriere e dice:</stage>
<sp><speaker>SUSANNA</speaker><lg><l>Andate e m'arrecate l'unzïone,</l>
<l>perché pel caldo i' son tutta sudata,</l>
<l>e fate presto, ed in conclusïone</l>
<l>la porta del giardin sia ben serrata</l>
<l>per levar via ogni dubbio e cagione,</l>
<l>e sie ne l'onestà mia conservata;</l>
<l>e non vi sieno e passi presti gravi.</l>
<l>Deh, fate, per Dio, presto ch'io mi lavi.</l></lg></sp>
<stage>Le cameriere vanno via, cioè ritornano a casa dond'ell'escono. E poi e Giudici vanno a Susanna che era alla fonte e il Primo dice così:</stage>
<sp><speaker>PRIMO GIUDICE</speaker><lg><l>Amor che scalderebbe un cuor di sasso,</l>
<l>leggiadra mia Susanna, m'ha legato</l>
<l>a laccio tal ch'i' non posso ire un passo</l>
<l>ched io non sia per te passïonato.</l>
<l>Deh, increscati di me, che quasi casso</l>
<l>di vita m'hai. Deh, per raccomandato</l>
<l>ti piaccia avermi, e tormi ta' tormenti,</l>
<l>ché merito n'arai se ci contenti.</l></lg></sp>
<stage>Dice il Secondo Giudice:</stage>
<sp><speaker>SECONDO GIUDICE</speaker><lg><l>Noi ti preghiam, Susanna, ch'acconsenti</l>
<l>al voler nostro e non aver paura.</l>
<l>Nulla se ne saprà mai fra le genti.</l>
<l>Vedi che siam qui soli in queste mura.</l>
<l>Noi siamo giudici, e difenderenti</l>
<l>da ogni cosa e siàne ben sicura;</l>
<l>se tu se' savia, non ci far più dire,</l>
<l>piacciati nostre voglie acconsentire.</l></lg></sp>
<stage>Parla Susanna molto adirata e dice così:</stage>
<sp><speaker>SUSANNA</speaker><lg><l>Qual cechità di mente o quale errore</l>
<l>vi fa questa stoltizia addomandare,</l>
<l>che s'il consento, offendo el Creatore,</l>
<l>e s'io nol fo, mal me ne può incontrare?</l>
<l>Ma l'un de' dua ho già fermo nel core:</l>
<l>che prima voglio in disgrazia cascare</l>
<l>di voi, ch'i' voglia a Dio tanto fallire,</l>
<l>e intendo onesta vivere e morire.</l></lg></sp>
<stage>Parla il Primo Giudice:</stage>
<sp><speaker>PRIMO GIUDICE</speaker><lg><l>Che bisogna, Susanna, far romore?</l>
<l>Se' tu ingrandita per vederti amare?</l>
<l>Ciascun di noi è tuo servidore:</l>
<l>chiedi che vuoi, che noi tel vogliàn dare.</l></lg></sp>
<stage>Parla Susanna:</stage>
<sp><speaker>SUSANNA</speaker><l>Guardimi Iddio da così fatto errore,</l>
<l>ch'io bisogno non ho di domandare,</l>
<l>che ricca in questo mondo Iddio mi puose,</l>
<l>e bisogno non ho di vostre cose.</l></sp>
<stage>Parla il Secondo Giudice:</stage>
<sp><speaker>SECONDO GIUDICE</speaker><lg><l>Omè Susanna, io tel chieggo di grazia,</l>
<l>e sai che nol saprà mai creatura.</l>
<l>Deh, fa la voglia mia di questo sazia:</l>
<l>quanto che no, tu n'arai morte scura.</l></lg></sp>
<stage>Parla Susanna:</stage>
<sp><speaker>SUSANNA</speaker><l>Ed io me l'abbi innanzi a tal disgrazia!</l>
<l>La verità d'Iddio, lucida e pura,</l>
<l>difenda me e quella mi conforti</l>
<l>ch'è usa a dirizzar tutti i gran torti.</l></sp>
<stage>Comincia Susanna a gridare forte e dice così:</stage>
<sp><speaker>SUSANNA</speaker><lg><l>Omè, omè, Iddio che tutto vedi,</l>
<l>libera me da questi traditori,</l>
<l>e quello aiuto, Iddio, a me concedi</l>
<l>che mi bisogna a fuggir tali errori.</l></lg></sp>
<stage>Parla il Primo Giudice:</stage>
<sp><speaker>PRIMO GIUDICE</speaker><l>Meritrice, no' ti trovamo a' piedi</l>
<l>quel giovinetto, e or fai ta' romori?</l>
<l>Ché l'arei preso, ma egli fuggì via,</l>
<l>ed or non mi vuoi dir chi e' si sia.</l></sp>
<stage>Parla il Secondo Giudice e grida fortemente e dice così:</stage>
<sp><speaker>SECONDO GIUDICE</speaker><lg><l>Oltre qua, tosto, corra&lt;n&gt; prestamente,</l>
<l>uomini, donne, grandi e piccolini!</l>
<l>Venga chi vuol che ci cape ogni gente!</l>
<l>Or fidate le donne pe' giardini,</l>
<l>ché con Susanna abbiàn visibilmente</l>
<l>trovato un giovinetto a que' confini</l>
<l>ch'usa carnalità al vituperio;</l>
<l>e però noi l'accusiàn d'avolterio.</l></lg></sp>
<stage>Qui corre tutto il popolo al romore, e così e sua di casa, e 'l Marito le parla e dice così:</stage>
<sp><speaker>GIOVACCHINO</speaker><lg><l>Omè, Susanna mia, io non pensai</l>
<l>oggi di te aver queste novelle,</l>
<l>ch'al giardin non saresti ita già mai.</l>
<l>Ha' tu commesso queste cose felle?</l></lg></sp>
<stage>Risponde Susanna:</stage>
<sp><speaker>SUSANNA</speaker><l>Iddio lo sa, e tu da me il saprai:</l>
<l>odi le mie parole tapinelle.</l>
<l>Costor mi richiedevan di peccato;</l>
<l>perch'io non volli, lor m'hanno accusato.</l></sp>
<stage>Parla la Madre di Susanna a Susanna:</stage>
<sp><speaker>MADRE</speaker><lg><l>Omè, figliuola mia, onesta e pura</l>
<l>e dilicatamente t'allevai</l>
<l>dalla tua puerizia e con misura</l>
<l>del sagro matrimon ti maritai.</l>
<l>Omè, figliuola mia, ora ho paura</l>
<l>di quelle cose ch'io mai non pensai,</l>
<l>però che la vergogna ogni onor rade</l>
<l>né mai torna onestà quand'ella cade.</l></lg></sp>
<stage>Parla il Padre di Susanna a Susanna:</stage>
<sp><speaker>PADRE</speaker><lg><l>Se tu non hai, figliuola mia, errato,</l>
<l>accusi te chi ti vuoi accusare.</l>
<l>Iddio è forte e giusto e temperato:</l>
<l>e ti âterà, non te ne sgomentare.</l></lg></sp>
<stage>Parla Susanna:</stage>
<sp><speaker>SUSANNA</speaker><l>E Lui ne sia lodato e ringraziato,</l>
<l>pur male è lo innocente giudicare.</l>
<l>&lt;Or&gt; abbi Lui, che può, di me mercede,</l>
<l>che ciò ch'i' fo co' sua santi occhi vede.</l></sp>
<stage>Parlano e' Giudici, e mandano el Siniscalco per Susanna, e il Primo dice così:</stage>
<sp><speaker>PRIMO GIUDICE</speaker><lg><l>Andate presto a casa Giovacchino</l>
<l>e menate Susanna ch'ha peccato</l>
<l>in avolterio el suo corpo tapino,</l>
<l>ché noi così abbiam diliberato.</l></lg></sp>
<stage>El Siniscalco va per Susanna e parla così a Susanna:</stage>
<sp><speaker>SINISCALCO</speaker><l>Vienne, Susanna, entra con noi in cammino,</l>
<l>che l'error tuo è chiaro e publicato;</l>
<l>e benché a noi dispiaccia el tuo fallire,</l>
<l>a ogni modo e' ti convien venire.</l></sp>
<stage>Parla la Madre di Susanna piangendo forte:</stage>
<sp><speaker>MADRE</speaker><lg><l>O sventurata a me, per qual cagione</l>
<l>debbe costei andare ed è richiesta</l>
<l>sanza aver fatto ignuna falligione,</l>
<l>e sempremai è vissa in vita onesta?</l></lg></sp>
<stage>Parla il Padre di Susanna:</stage>
<sp><speaker>PADRE</speaker><l>Orsù, Susanna, andiàno alla Ragione.</l>
<l>I' vo' saper per qual cosa molesta</l>
<l>costor ti voglion là testé vedere.</l>
<l>E' non ti faranno altro che il dovere.</l></sp>
<stage>Vanno alla Ragione, e Giovacchino va innanzi e dice così a' Giudici:</stage>
<sp><speaker>GIOVACCHINO</speaker><lg><l>Se per dritto giudicio Iddio v'ha posti</l>
<l>a dover giustamente giudicare,</l>
<l>fate che la prudenza non si scosti</l>
<l>da voi, ché mal si può senz'essa fare.</l>
<l>S'ell'ha errato, i' non vo' che si sosti</l>
<l>publicamente l'error gastigare;</l>
<l>ma s'ell'è netta vissa a matrimonio,</l>
<l>Iddio la scampi e Lui sia testimonio.</l></lg></sp>
<stage>Parla il Primo Giudice:</stage>
<sp><speaker>PRIMO GIUDICE</speaker><lg><l>Non è sanza cagion quel che si vede,</l>
<l>né noi, o Giovacchin,  siàn tanto stolti</l>
<l>che mai non ti diciàn con pura fede</l>
<l>quel ch'ell'ha fatto, e però di lei duolti.</l></lg></sp>
<stage>Parla el Padre di Susanna:</stage>
<sp><speaker>PADRE</speaker><l>Ch'ell'abbi errato, è cieco chi lo crede.</l>
<l>I' spero in Dio che questi lacci sciolti</l>
<l>saran da Lui che ne farà vendetta,</l>
<l>perch'ell'è onesta, casta, pura e netta.</l></sp>
<stage>Volgonsi i Giudici a Susanna molto turbati, e il Secondo dice così:</stage>
<sp><speaker>SECONDO GIUDICE</speaker><lg><l>Perché la tua follia è manifesta,</l>
<l>Susanna, e discoperto è 'l tuo errore,</l>
<l>ascolta bene e scuopriti la tasta,</l>
<l>e voi altri ascoltate con tremore:</l>
<l>costei che voi riputavate onesta,</l>
<l>con gran vergogna, ingiuria e disonore</l>
<l>di lei e del marito, in avoltero</l>
<l>con un garzon trovamo, e quest'è il vero;</l></lg>
<lg><l>el qual noi c'ingegnamo di pigliarlo,</l>
<l>ma per vigor della sua giovinezza,</l>
<l>ch'era potente, non potemo farlo</l>
<l>alle cagion della nostra vecchiezza;</l>
<l>ma pigliamo costei, come chiar parlo,</l>
<l>per cui sagro matrimonio si sprezza,</l>
<l>che come meretrice avolterata</l>
<l>così a morte l'abbiàn condannata.</l></lg></sp>
<stage>Chiamano el Cavaliere, e il Primo Giudice dice così:</stage>
<sp><speaker>PRIMO GIUDICE</speaker><lg><l>Vien qua, o Cavalier, piglia costei.</l>
<l>Fa che le man le sien drieto legate,</l>
<l>e poi la mena via come colei</l>
<l>che s'ha tra' pie' cacciato l'onestate;</l>
<l>e quel che l'hai a fare intender dêi:</l>
<l>fa che le facci dar tante sassate</l>
<l>ch'ella muoia legata alla colonna</l>
<l>per dare esempio a ogni buona donna.</l></lg></sp>
<stage>Parla il Cavalieri e chiama i famigli, o vuoi dire e birri sua:</stage>
<sp><speaker>CAVALIERE</speaker><lg><l>Oltre sù, franca mia compagnia,</l>
<l>pigliate lance, spade e chiaverine,</l>
<l>ch'a noi conviene esser presto in via</l>
<l>come persone franche e pellegrine,</l>
<l>per far che la giustizia fatta sia,</l>
<l>che passa tutte l'altre medicine,</l>
<l>la cui vertù conviene che risuoni,</l>
<l>ché spenga e rei per conservare e buoni.</l></lg></sp>
<stage>Legano Susanna colle mani drieto. Quand'ella è legata, la Madre le dice così:</stage>
<sp><speaker>MADRE</speaker><lg><l>Omè, figliuola mia, or ti conforta.</l>
<l>Ricorri a Dio pel torto che t'è fatto.</l>
<l>Tapina a me, ch'a torto mi se' morta</l>
<l>da questo sventurato popol matto,</l>
<l>po' che patisce ragion tanto torta</l>
<l>senza esserci cagion a nessun patto.</l>
<l>Ognuno tace, e la furia c'è molta,</l>
<l>e tu con mille torti mi se' tolta.</l></lg></sp>
<stage>Parla Susanna a tutti i sua:</stage>
<sp><speaker>SUSANNA</speaker><lg><l>Omè, dolce Marito e car Signore,</l>
<l>e voi, o Padre, e mia Madre diletta,</l>
<l>rimanetevi in pace, che 'l mio core</l>
<l>va al martirio e non alla vendetta.</l>
<l>Rida chi condannato è sanza errore ,</l>
<l>però che in Cielo el merito n'aspetta;</l>
<l>po' che dal mondo cieco e' fie diviso</l>
<l>cogli angioli e co' Santi in Paradiso.</l></lg></sp>
<stage>Va Susanna alla giustizia e, quando è a mezza via, s'inginocchia e dice:</stage>
<sp><speaker>SUSANNA</speaker><lg><l>O dolcissimo Iddio, Re eternale,</l>
<l>che le cose conosci innanzi al fatto,</l>
<l>tu sai ben quanta falsità e male</l>
<l>egli hanno detto, e intesa m'hai di tratto;</l>
<l>ma se per innocenza in ciel si sale</l>
<l>per colei che 'l peccato non ha fatto,</l>
<l>i' priego te, dator d'ogni letizia,</l>
<l>liberi me da sì torta giustizia.</l></lg></sp>
<stage>Apparisce Daniello e grida forte e dice così a tutto il popolo:</stage>
<sp><speaker>DANIELLO</speaker><lg><l>O popol matto, cieco ed iscoretto,</l>
<l>chi ti fa tanto forte folleggiare?</l>
<l>I' son d'ogni peccato puro e netto,</l>
<l>né della morte di costei incolpare</l>
<l>niuno può, ma tanto vi sia detto:</l>
<l>che sanza senno è 'l vostro giudicare,</l>
<l>tenero più che a le pietre il vetro;</l>
<l>e per mio giudicar, tornate indietro!</l></lg></sp>
<stage>El Cavaliere si maraviglia fortemente e dice così:</stage>
<sp><speaker>CAVALIERE</speaker><lg><l>Quest'è ben cosa fuor d'ogni suggello,</l>
<l>ch'i' debba indrieto per te ritornare?</l>
<l>Com'hai tu nome?</l></lg></sp>
<stage>Risponde Daniello:</stage>
<sp><speaker>DANIELLO</speaker><lg><l>Ho nome Danïello.</l></lg></sp>
<stage>&lt;El Cavaliere risponde:&gt;</stage>
<sp><speaker>CAVALIERE</speaker><l>Or taci, taci, ched io nol vo' fare,</l>
<l>ch'io ho a fare esecuzion di quello</l>
<l>che 'mposto m'è. Va, attendi altro a fare.</l>
<l>Costei è una volta condannata:</l>
<l>per suo peccato ha esser lapidata.</l></sp>
<stage>Parla Daniello al Cavaliere:</stage>
<sp><speaker>DANIELLO</speaker><lg><l>Ragguarda, Cavalier, l'età mia pura,</l>
<l>e considera gli anni d'un fanciullo,</l>
<l>che parlo per esempio e per figura</l>
<l>e non creder ch'i' sia di saper brullo.</l>
<l>Se torni indrieto, ell'è d'Iddio fattura,</l>
<l>non t'arrecar questa cosa a trastullo.</l>
<l>Torna indrieto, tu e tua famiglia,</l>
<l>per veder cose da gran maraviglia.</l></lg></sp>
<stage>Parla il Cavaliere:</stage>
<sp><speaker>CAVALIERE</speaker><lg><l>I' vorrei volentieri essere stato</l>
<l>in questo dì in qualche strana parte,</l>
<l>che mai da giustizier fussi mandato,</l>
<l>s'io ben usassi di battaglia l'arte,</l>
<l>prima ch'i' fussi con Susanna andato,</l>
<l>per le novelle ch'un fanciullo sparte.</l>
<l>Ma se di sopra vien che così sia,</l>
<l>andianne che qualche gran fatto fia.</l></lg></sp>
<stage>La Giustizia torna indietro. Parlano e Giudici al Cavaliere e il Primo dice così:</stage>
<sp><speaker>PRIMO GIUDICE</speaker><lg><l>Che vuol dir questo, pazzo svemorato?</l>
<l>Se' tu così del sentimento uscito?</l>
<l>Se noi t'abbiàno una volta mandato,</l>
<l>o doloroso, perché non se' tu ito?</l></lg></sp>
<stage>Parla el Cavaliere:</stage>
<sp><speaker>CAVALIERE</speaker><l>O Signor mio, io ho tra via trovato</l>
<l>Questo fanciul che m'ha forte invilito,</l>
<l>perché riprende voi del giudicare,</l>
<l>ed hammi fatto indrieto ritornare.</l></sp>
<stage>Parla il Secondo Giudice a Daniello:</stage>
<sp><speaker>SECONDO GIUDICE</speaker><lg><l>Chiarisci a noi come mal giudicato</l>
<l>abbiàn costei, che noi sappian per vero</l>
<l>che nel giardin la trovamo in peccato</l>
<l>con un garzon in publico avoltero.</l></lg></sp>
<stage>Parla Daniello:</stage>
<sp><speaker>DANIELLO</speaker><l>O popol crudo, stolto e dissensato,</l>
<l>dispartite costor, però ch'i spero</l>
<l>con man farvi toccar la lor marzia,</l>
<l>con lor gran pregiudicio e ria tristizia.</l></sp>
<stage>E levato via il Secondo Giudice, parla Daniello al Primo Giudice che è rimasto a seder e dice così:</stage>
<sp><speaker>DANIELLO</speaker><lg><l>O invecchiato di mala vecchiezza,</l>
<l>or sono palesati e tuo' peccati</l>
<l>che tu hai fatti, o collo da cavezza,</l>
<l>per i giudìci falsi che hai dati,</l>
<l>a torto condannando, onde si sprezza</l>
<l>la legge e gli statuti misurati.</l>
<l>Ove peccâr costor, vecchio tapino?</l></lg></sp>
<stage>Parla il Giudice:</stage>
<sp><speaker>PRIMO GIUDICE</speaker><l>Non gli vid'io? E' fu sotto el susino.</l></sp>
<stage>Parla Daniello:</stage>
<sp><speaker>DANIELLO</speaker><lg><l>Ahi fellone, la cosa è manifesta,</l>
<l>or vedi tu se 'l tuo giudicio è reo.</l>
<l>Tu hai mentito sopra alla tua testa,</l>
<l>che sarà el tuo ultimo giubileo.</l>
<l>Levatel via, faccianne ormai la festa.</l>
<l>Ov'è questo altro perfido giudeo?</l>
<l>Menatel qua, non fate più parola,</l>
<l>ch'i' vi mostri che menton per la gola.</l></lg></sp>
<stage>Levano via il Primo Giudice e mena&lt;no&gt; l'altro e Daniello dice così:</stage>
<sp><speaker>DANIELLO</speaker><lg><l>O simigliante al dimon dello Inferno,</l>
<l>e non d'Iddio né della sua dolcezza,</l>
<l>publicamente veggo e chiar discerno,</l>
<l>t'ingannò di Susanna la bellezza,</l>
<l>credendo fare a lei le beffe e scherno</l>
<l>che tu hai fatto all'altre che si sprezza</l>
<l>el corpo loro. Ove fu, paterino?</l></lg></sp>
<stage>Parla il Giudice:</stage>
<sp><speaker>SECONDO GIUDICE</speaker><l>Nel giardin proprio a punto sotto il pino.</l></sp>
<stage>Parla Daniello:</stage>
<sp><speaker>DANIELLO</speaker><lg><l>Cattivo, doloroso, sciagurato,</l>
<l>carico d'ogni vizio e frodolente,</l>
<l>or è questo el giudicio che ha' dato</l>
<l>a questa santa innanzi a tanta gente?</l>
<l>Qual diavol t'insegnò far tal peccato.</l>
<l>E tu, come vi fusti sofferente,</l>
<l>che sai ch'a penitenza el peccar mena?</l>
<l>Ma tu ne patirai presto la pena.</l></lg></sp>
<stage>Parla Daniello a Susanna:</stage>
<sp><speaker>DANIELLO</speaker><lg><l>Or di', Susanna, come andò la cosa,</l>
<l>con pura verità, non ti indugiare,</l>
<l>nel tuo dir non esser temorosa.</l>
<l>Ringrazia Iddio che t'ha voluto âtare.</l></lg></sp>
<stage>Parla Susanna:</stage>
<sp><speaker>SUSANNA</speaker><l>Presso alla fonte ch'io mi stavo in posa</l>
<l>vennon costoro e volonmi sforzare.</l>
<l>Perch'io fuggi' lor volontà sfrenata,</l>
<l>e' m'hanno a torto a morte giudicata.</l></sp>
<stage>Parla Daniello:</stage>
<sp><speaker>DANIELLO</speaker><lg><l>O popol mal usato a buon giudicio,</l>
<l>privo d'ogni sapere, ignudo e brullo,</l>
<l>se tu temi d'Iddio il suo supplicio,</l>
<l>ascolta el parlar mio, piccol fanciullo.</l>
<l>Susanna non fe' mai tal malificio,</l>
<l>ond'è che la sentenza loro annullo,</l>
<l>e dico a tutto il popol in presenza,</l>
<l>che lor condanno a simile sentenza.</l></lg></sp>
<stage>Parla Daniello e chiama il Cavaliere:</stage>
<sp><speaker>DANIELLO</speaker><lg><l>Vien qua, o Cavalier, piglia costoro.</l>
<l>Sciogli Susanna, pura ed innocente,</l>
<l>e di que' sua legami lega loro,</l>
<l>e poi gli mena via subitamente</l>
<l>a quella pena ed a simil martoro;</l>
<l>e fa che tu non erri di nïente,</l>
<l>e fagli lapidare alla colonna</l>
<l>per esempio d'ogn'uomo e d'ogni donna.</l></lg></sp>
<stage>Vanno e Giudici alla giustizia, e quando sono in sul monte, ai pie' della colonna, el Cavaliere dice loro così:</stage>
<sp><speaker>CAVALIERE</speaker><lg><l>Io non arei già mai immaginato,</l>
<l>o Signor mia, vedervi qui condotti.</l>
<l>Ben veggo che il diavol v'ha accecato.</l></lg></sp>
<stage>Parla il Primo Giudice:</stage>
<sp><speaker>PRIMO GIUDICE</speaker><l>Vedi, molti altri sentimenti ha rotti.</l></sp>
<stage>Parla il Cavaliere:</stage>
<sp><speaker>CAVALIERE</speaker><l>Ciascun di voi stia bene apparecchiato.</l>
<l>Perdon vi chieggio a voi che siete dotti.</l></sp>
<stage>Parla il Secondo Giudice:</stage>
<sp><speaker>SECONDO GIUDICE</speaker><l>Fa quel che hai a fare, o Cavalier prudente,</l>
<l>per esempio siam qui di tutta gente.</l></sp>
<stage>Ora pigliano e manigoldi e sassi e gittangli a' Giudici e quando sono morti, el Cavaliere dice così a Rufaldone:</stage>
<sp><speaker>CAVALIERE</speaker><lg><l>Muoviti, Rufaldone, immantenente,</l>
<l>e fa che muova la tua compagnia,</l>
<l>e fa levar costor sù prestamente,</l>
<l>e fa ne' fossi gittati sien via,</l>
<l>e fa che tu non erri di nïente.</l></lg></sp>
<stage>Parla Rufaldone:</stage>
<sp><speaker>RUFALDONE</speaker><l>Io vo' far cosa che in piacer vi sia.</l></sp>
<stage>Parla il Cavaliere:</stage>
<sp><speaker>CAVALIERE</speaker><l>Fa far presto a' tuo' franchi birrieri.</l></sp>
<stage>Parla Rufaldone:</stage>
<sp><speaker>RUFALDONE</speaker><l>Sia fatto, Cavaliere, e volentieri.</l></sp>
<stage>Parla il Cavaliere a Daniello quando è fatta la giustizia:</stage>
<sp><speaker>CAVALIERE</speaker><lg><l>O mandato da Dio, ecco ch'ho fatto</l>
<l>quanto il popolo e tu m'hai comandato.</l>
<l>Certo io non ho mancato in nessun atto,</l>
<l>ch'e dubbi dirti son diliberato;</l>
<l>e s'i' non ho a punto sodisfatto,</l>
<l>el tuo disio, abbimi perdonato,</l>
<l>però ch'io ho peccato in ignoranza,</l>
<l>e non per voglia in me stata è mancanza.</l></lg></sp>
<stage>Parla uno Angelo e licenzia il popolo:</stage>
<sp><speaker>ANGELO</speaker><lg><l>O voi egregi e franchi cittadini,</l>
<l>pigliate esempio dalla festa nostra,</l>
<l>e immaginate ch'e voler divini</l>
<l>la cosa hanno ordinato che si mostra,</l>
<l>acciò che in Ciel per virtù si cammini</l>
<l>fuggend'i vizi ch'all'infernal chiostra</l>
<l>menan chi erra in fatti scellerati,</l>
<l>come color che furon lapidati.</l></lg>
<lg><l>E stievi a mente che Iddio vede tutto,</l>
<l>e paga quando a Lui par di pagare.</l>
<l>E felice colui che farà frutto</l>
<l>e suo' comandamenti conservare!</l>
<l>E sappiate ben che nel postutto</l>
<l>questa vita puoe poco durare.</l>
<l>Adunque fate sì che 'n Ciel montiate,</l>
<l>e se error c'è, che voi ci perdoniate.</l></lg></sp>
<trailer>Finita. Amen.</trailer></div1>
</body>
</text>
</TEI.2>
